page,1
ಒಕ್ಕಲಿಕ್ಕು,"[ಕ್ರಿ] ಒಕ್ಕಣೆ ಮಾಡು, ಬಡಿ (ಅಂತು ತನ್ನ ಬಲಮೆಲ್ಲಮಂ ಜವನಂತೆ ಒಕ್ಕಲಿಕ್ಕಿ ಕೊಲ್ವ ಕಳಶಕೇತನನಂ: ಪಂಪಭಾ, ೧೨. ೨೧ ವ)"
ಒಕ್ಕಲಿಗ,"[ನಾ] ಬೇಸಾಯ ಮಾಡುವವನು (ಮಲೆ ತಲೆದೋಱದೆಂದುದನೆ ಕೊಟ್ಟುದು ಡಂಗಮಡಂಗಿ ಬಂದುದು ಒಕ್ಕಲಿಗವೆಸರ್ಗೆ ಪೂಣ್ದುದು: ಪಂಪಭಾ, ೨. ೯೦)"
ಒಕ್ಕಲ್,"[ನಾ] ಮನೆತನ (ಮಲೆಪರ್ ಮಂಡಳಿಕರ್ ಕಱುಂಬರ್ ಅದಟರ್ ವೀರರ್ಕಳುಂ ತಮ್ಮ ಬಾೞ್ದಲೆಯಂ ಬೇಡಿದ ವಸ್ತುವಾಹನಮುಮಂ ಮುಂದಿಟ್ಟು ಮೂವಿಟ್ಟಿಯ ಒಕ್ಕಲವೋಲ್ ಇಂ ಬೆಸಕಯ್ಯೆ ಸಂತಮಿರುತುಂ: ಪಂಪಭಾ, ೯. ೧೦)"
ಒಕ್ಕು,"[ಕ್ರಿ] [√ಉಗು] ಪೈರಿನಿಂದ ಕಾಳನ್ನು ಬೇರ್ಪಡಿಸು (ಸ್ತಂಬಕರ್ಯಾದಿ ನಾನಾವಿಧ ಧಾನ್ಯಂಗಳಂ ಪದನಱಿದುಡುಗುವ ಕಣಂ ಮಾಡುವ ಒಕ್ಕುವ ಅಡುಕುವ ಬಯ್ತಿಡುವ ಅಕ್ಕಿ ಮಾಡುವ ವಿವಿಧ ಭಾಜನಂಗಳೊಳ್ ಅಡುವ: ಆದಿಪು, ೬. ೭೭ ವ); [ಕ್ರಿ] ಹೊರಕ್ಕೆ ಸುರಿ (ತಿಸುಳದೊಳ್ ಉಚ್ಚಳಿಪ್ಪ ಪೊಸನೆತ್ತರೆ ಕೆಂದಳಿರಾಗೆ ಕಣ್ಗೆ ಅಗುರ್ವಿಸುವಿನಂ ಒಕ್ಕು ನೇಲ್ವ ಕರುಳೋಳಿಯೆ ಬಾಳಮೃಣಾಳಮಾಗೆ: ಪಂಪಭಾ, ೧. ೬); [ಕ್ರಿ] ತೊರೆ, ಅವಗಣಿಸು (ಭಯಮುಂ ಲೋಭಮುಂ ಎಂಬ ತಮ್ಮುತೆರಡುಂ ಪಾಪಕ್ಕೆ ಪಕ್ಕಾಗೆ ಪಾೞಿಯನೊಕ್ಕು ಆಳ್ದನ ಗೆಯ್ದ ಸತ್ಕೃತಮುಂ ಪಿಂತಿಕ್ಕಿ: ಪಂಪಭಾ, ೯. ೮೪)"
ಒಗಸುಗ,"[ನಾ] ಅಸಾಧಾರಣ (ಮೆಲ್ಪಿನ ತೊದಳ್ನುಡಿಗಪ್ಪೊಡಮೆಯ್ದೆವಾರವು ಏಂ ಒಗಸುಗಂ ಎಂದು ತಳ್ತಗಲನಾಕೆಯಂ ಲಲಿತಾಂಗವಲ್ಲಭಂ: ಆದಿಪು, ೨. ೭೫); [ನಾ] ಅತಿಶಯ (ಅಗಲುರಮಂ ಎನಗೆ ಪಡೆದ ಅಜನ ಒಗಸುಗಂ ಅಲ್ತು ಎಲಗೆ ನಿನ್ನನೆನಗೆಯೆ ಪಡೆದಂ: ಪಂಪಭಾ, ೮. ೬೭)"
ಒಗೆ,"[ಕ್ರಿ] ಹುಟ್ಟು, ಕಾಣಿಸಿಕೊ (ಕಮಲೋದ್ಭವನ ಅಮಳಿನ ಹೃತ್ಕಮಲದೊಳ್ ಒಗೆದರ್ ಸುರೇಂದ್ರಧರಕರ್ ಆ ವಾಗಮಳರ್ ನೆಗೞ್ದಿರ್ದರ್ ಪುಲಹ ಮರೀಚಿ ಅತ್ರಿ ಅಂಗಿರಸ ಪುಳಸ್ತ್ಯ ಕ್ರತುಗಳ್: ಪಂಪಭಾ, ೧. ೬೦); [ಕ್ರಿ] ಉಂಟಾಗು (ಅಂತೊಗೆದ ಅನೇಕ ಉತ್ಪಾತಂಗಳಂ ಕಂಡು ಚದುರವಿದುರಂ ಇಂತೆಂದಂ: ಪಂಪಭಾ, ೧. ೧೩೨ ವ); [ಕ್ರಿ] ಚಿಮ್ಮು (ಬಿಗಿದೊಗೆದ ನಿನ್ನ ಮೊಲೆಗಳ ಮೃಗಮದದ ಪುಳಿಂಚುಗಳ್ ಪಗಿಲ್ತಿರಲ್ ಎಡೆಯಾದ ಅಗಲುರಮನೆನಗೆ ಪಡೆದಜನೊಗಸುಗಮಲ್ತೆಲಗೆ ನಿನ್ನನೆನಗೆಯೆ ಪಡೆದಂ: ಪಂಪಭಾ, ೮. ೬೭)"
ಒಗೆತರ್,"[ಕ್ರಿ] ಹೊರಬಾ (ಒಡನುಣ್ಮಿ ಭೋಂಕೆನೊಗೆತರ್ಪ ಮಹೋರಗನೆಯ್ದೆ ಪಲ್ಗಳರ್ದೊಡೆ ಕಿಡಿವೀೞೆ ನೆತ್ತರೊಱೆದುರ್ಚುಗೆ ಕೊಂಡುದು ತತ್ತಪಸ್ವಿಯಂ: ಆದಿಪು, ೨. ೪೦); [ಕ್ರಿ] ಹುಟ್ಟಿ ಬರು (ಮುಂ ಬೇಡಿದ ವರಮಂ ಕುಡದೆ ಅಂಬುಜಮುಖಿ ಪುತ್ರನೆನ್ನ ದೊರೆಯಂ ನಿನಗಕ್ಕೆ ಎಂಬುದುಂ ಒದವಿದ ಗರ್ಭದೊಳಂಬುಜಮಿತ್ರನನೆ ಪೋಲ್ವ ಮಗನೊಗೆತಂದಂ: ಪಂಪಭಾ, ೧. ೯೪)"
ಒಟ್ಟಜೆ,"[ನಾ] ಅತಿಶಯ (ತನ್ನ ನಣ್ಪಂ ಒಟ್ಟಜೆಯಿಂ ತೋಱಿ ವಜ್ರಬಾಹುಮಹೀಪತಿಯಂ ಕರೆದುಂ: ಆದಿಪು, ೪. ೫೨ ವ); [ನಾ] ಅತಿಶಯತ್ವ (ಕಟ್ಟಾಯದೊಳ್ ಅಳವು ಅಳವಿನೊಳ್ ಒಟ್ಟಜೆ ಪುಟ್ಟಿದುದು ಪೋಲ್ವರಾರ್ ಬದ್ದೆಗನಂ: ಪಂಪಭಾ, ೧. ೨೪); [ನಾ] ಬಲಾತ್ಕಾರ (ಕೂರದರ್ ನೆಲನಂ ಒಟ್ಟಜೆಯಿಂ ಕೊಳೆ ಕೊಟ್ಟು ಮುಟ್ಟುಗೆಟ್ಟು ಇನ್ನುಂ ಅರಣ್ಯದೊಳ್ ನಮೆದಪಂ ಯಮನಂದನಂ: ಪಂಪಭಾ, ೭. ೫೫); [ನಾ] ಪರಾಕ್ರಮ (ವಿಜಿಗೀಷುತ್ವದೊಳ್ .. .. ರಣದೊಳ್ ಭೂಭಾಗಮಂ ನೆಟ್ಟನೆ ಒಟ್ಟಜೆಯಿಂದ ಅಂಜಿಸಿ ಕೊಳ್ಳದಿರ್ಪರೆ: ಪಂಪಭಾ, ೯. ೪೭); [ನಾ] ಪುಂಜ (ಎತ್ತಿಕೊಂಡ ಶ್ರುತಿಯಂ ಪಲ್ಲಟಿಸದೆಯುಂ ಮತ್ತಂ ಪರಿಚ್ಛೇದಂಗಳಂ ಅಱಿದುಂ ಒಟ್ಟಜೆಯ ರಾಜಿಯಿಂ ಕಣ್ಗಳಿಂಚರದೊಳಂ ಪೊಂಪುೞಿವೋಗೆ: ಪಂಪಭಾ, ೧೪. ೩೦ ವ)"
ಒಟ್ಟಲ್,"[ಕ್ರಿ] ರಾಶಿಹಾಕು (ವಿಸಸನದೊಳ್ ವಿರೋಧಿನೃಪರಂ ತಱಿದೊಟ್ಟಲುಂ ಅರ್ಥಿಗರ್ಥಮಂ ಕಸವಿನ ಲೆಕ್ಕಮೆಂದು ಕುಡಲುಂ: ಪಂಪಭಾ, ೧. ೧೧೭)"
ಒಟ್ಟು,"[ಕ್ರಿ] ರಾಶಿಮಾಡು (ನೆರೆದ ವಿರೋಧಿನಾಯಕರಂ ಆಹವದೊಳ್ ತಱಿದು ಒಟ್ಟಲ್: ಪಂಪಭಾ, ೧೧. ೫೧)"
ಒಟ್ಟೆ,"[ನಾ] [ಉಷ್ಟ್ರ] ಒಂಟೆ (ಪಡೆವಳ್ಳಂ ಗಡಂ ಆ ಬಲಕ್ಕೆ ದಲೆ ಧೃಷ್ಟದ್ಯುಮ್ನನೆಂಬ ಒಳ್ಳೆ ಆ ಪಡೆಯೊಳ್ ಗಂಡನುಂ ಆ ಮೊಲಂ ದ್ರುಪದನುಂ ಪೇರೊಟ್ಟೆ ಆ ಮತ್ಸ್ಯನುಂ ಗಡಂ: ಪಂಪಭಾ, ೧೦. ೪)"
ಒಟ್ಟೈಸು,"[ಕ್ರಿ] ಆಕ್ರಮಿಸು (ಜರೆ ಬಂದು ಒಟ್ಟೈಸೆ ಮಾಣ್ದಿರ್ದಳಿಪೆನಗಿದೆ ಮುಂ ಸಾಲದೇ: ಆದಿಪು, ೨. ೪೯); [ಕ್ರಿ] ದಟ್ಟವಾಗು (ಬರ್ದುಂಕಿದ ಮದನನಲರಂಬೆಂಬಿನಂ ಇಂಬಾಗಿರೆ ನೆಲೆವೊಟ್ಟುಂ ನೆಲೆವೊಟ್ಟಿನೊಳ್ ಒಟ್ಟೈಸಿದ ಪಳಂಚಲೆವ ಕುರುಳೋಳಿಯುಂ: ಆದಿಪು, ೪. ೪೧ ವ)"
ಒಡಗಳೆ,"[ಕ್ರಿ] ಜೊತೆಯಲ್ಲಿ [ಪ್ರಾಣ] ಬಿಡು (ತೋಳಂ ಸಡಿಲಿಸದಾ ಪ್ರಾಣವಲ್ಲಭರ್ ಪ್ರಾಣಮಂ ಅಂದು ಒಡಗಳೆದರ್: ಆದಿಪು, ೫. ೨೪)"
ಒಡಗಾಣ್,"[ಕ್ರಿ] ಜೊತೆಜೊತೆಗೆ ಕಾಣು (ಪಸರಿಸಿದ ತಾರಹಾರದ ಪೊಸವೆಳ್ದಿಂಗಳುಮಂ ಅಮರ್ದ ಪೆರ್ದುಡುಗೆಗಳೊಳ್ ಮಿಸುಗುವ ಪೊಸಮಾಣಿಕದ ಎಳವಿಸಿಲುಮಂ ಒಡಗಾಣಲಾದುದು ಅರಿಗನ ಸಭೆಯೊಳ್: ಪಂಪಭಾ, ೧೪. ೨೬)"
ಒಡಗೂಡು,"[ಕ್ರಿ] ಜೊತೆಗೂಡಿಸು, ಸೇರಿಸು (ಸಮಸ್ತ ಭೂಪಟಲಮನಾಂ ತೊೞಲ್ದು ಅಱಸಿ ನಿನ್ನನೊಡಗೂಡಿ ನಿಜೇಶನಂ ಯಶಃಪಟಹನಿನಾದಮಂ ಪರಪುವೆಂ ದೆಸೆಯಂತುವರಂ: ಆದಿಪು, ೩. ೪೫); [ಕ್ರಿ] ಜೊತೆಗೆ ಸೇರು (ಕನ್ನಿಕೆಯ ಬೆಮರ ನೀರ್ಗಳ ಪೊನಲೊೞ್ಕುಡಿಯಲ್ ಒಡಗೂಡೆ ಗಂಗೆಯ ಮಡು ಕರೆಗಣ್ಮಿದುದು ನಾಣ ಪೆಂಪೇಂ ಪಿರಿದೋ: ಪಂಪಭಾ, ೧. ೯೨); [ಕ್ರಿ] ಸಂಭೋಗಿಸು (ಸನ್ನತದಿಂ ರತಕ್ಕೆಳಸಿ ನಲ್ಲಳೊಳೋತು ಒಡಗೂಡಿದೆನ್ನನಿಂತು ಅನ್ನೆಯಂ ಎಚ್ಚುದರ್ಕೆ ಪೆಱತಿಲ್ಲದು ದಂಡಂ: ಪಂಪಭಾ, ೧. ೧೧೨); [ಕ್ರಿ] ಐಕ್ಯವಾಗು (ಕರ್ಣನೊಡಲಿಂದಾಗಳ್ ನಡೆ ನೋಡೆ ನೋಡೆ ದಿನಪನೊಳಗೂಡಿದುದು ಒಂದು ಮೂರ್ತಿ ತೇಜೋರೂಪಂ: ಪಂಪಭಾ, ೧೨. ೨೧೫)"
ಒಡಂಗೊಳ್,"[ಕ್ರಿ] ಜೊತೆಯಲ್ಲಿ ಸೇರಿಸಿಕೊ (ಪೃಥಾತನೂಜರಂ ನಿನ್ನ ಬಲ್ಲ ಮಾೞ್ಕೆಯಿಂ ನುಡಿದು ಒಡಂಗೊಂಡು ಬರ್ಪುದು: ಪಂಪಭಾ, ೪. ೩ ವ)"
ಒಡನಾಡಿ,"[ನಾ] ಜೊತೆಗಾರ (ತನ್ನ ಒಡನಾಡಿಯಪ್ಪ ಕೆಳೆಯಂ ದ್ರುಪದಂ ಛತ್ರಾವತಿಯೊಳ್ ಅರಸುಗೆಯ್ದಪನೆಂದು ಕೇಳ್ದು ಆ ಪೊೞಲ್ಗೆ ವಂದು: ಪಂಪಭಾ, ೨. ೪೬ ವ)"
ಒಡನಾಡಿಗ,"[ನಾ] ಒಡನಾಡಿ (ಒಡನಾಡಿಯುಂ ಒಡನೋದಿಯುಂ ಒಡವಳೆದುಂ ಗುಳ್ಳೆಗೊಟ್ಟಿ ಬಟ್ಟು ಉಳಿಸೆಂಡುಂ ಪೊಡೆಸೆಂಡು ಇವಂ ಆಡುತ್ತ ಒಡವಳೆದರ್ ತಮ್ಮೊಳೆಳಸೆ ತಂತಂಗೆಡೆಗಳ್: ಪಂಪಭಾ, ೨. ೩೦)"
ಒಡನಾಡು,"[ಕ್ರಿ] ಜೊತೆಯಲ್ಲಿ ಆಡು, ಸ್ನೇಹಮಾಡು (ಒಡನಾಡಿಯುಂ ಒಡನೋದಿಯುಂ ಒಡವೆಳದುಂ: ಪಂಪಭಾ, ೨. ೩೦)"
ಒಡನೀಗು,"[ಕ್ರಿ] ಜೊತೆಯಲ್ಲಿ ಕಳೆ (ಅೞಲ್ ನಿನತಲ್ತು ಕೇಳ್ ಎನತು ತಂದೆಯ ಶೋಕಮಂ ಇರ್ವೆಮುಂ ಮುನಿವರಂ ತವೆ ಕೊಂದು ಒಡನೀಗುವಂ: ಪಂಪಭಾ, ೧೨. ೩೬)"
page,2
ಒಡನುಣ್ಣು,"[ಕ್ರಿ] ಜೊತೆಗೆ ಊಟಮಾಡು, ಸ್ನೇಹದಿಂದಿರು (ಪಾಟಿಸುವೆಂ ಒಯ್ಯನೆ ಮುಳ್ಳೊಳೆ ಮುಳ್ಳಂ ಎಂದು ತಾನೀ ನಯದಿಂದೆ ಪೆರ್ಚಿ ಪೊರೆದು ಅೞ್ಕಱೊಳ್ ಅಂದು ಒಡನುಂಡನಲ್ಲನೇ: ಪಂಪಭಾ, ೯. ೬೭)"
ಒಡನೆ ವರ್,"[ಕ್ರಿ] ಜೊತೆಯಲ್ಲಿ ಬಾ (ಮುನಿಗಣೇಶ್ವರರೊಡನೆ ದಾಳಿವೂಗೊಯ್ವೊಡನೆ ವರ್ಪ ಗೋಳಾಂಗೂಳಂಗಳುಮಂ ನೋಡಿ ತಪೋವನದ ತಪೋಧನರ ತಪಃಪ್ರಭಾವಕ್ಕೆ ಚೋದ್ಯಂಬಟ್ಟು: ಪಂಪಭಾ, ೧. ೧೧೫ ವ)"
ಒಡನೊಡನೆ,"[ಅ] ಜೊತೆಜೊತೆಯಾಗಿ (ಗೆಡೆವಚ್ಚಿರ್ವರ್ ಮನಗೊಂಡು ಒಡನೊಡನೆ ಓರಂತು ತಗುಳ್ದು ಝೇಂಕರಿಸಿದೊಡೆ ಎಲ್ವಡಗಾಗೆ ಮೋದಲೆಂದಿರ್ದ ಎಡೆಯೊಳ್ ಗುರು ತನ್ನ ಮಗನಂ ಎಡೆವುಗವೇೞ್ದಂ: ಪಂಪಭಾ, ೨. ೭೩)"
ಒಡನೋಡುವಡು,"[ಕ್ರಿ] ಜೊತೆಯಲ್ಲಿ ನೋಡಲ್ಪಟ್ಟ (ಕಣ್ಮಲರ ಬೆಳ್ಪುಗಳ್ ಆಲಿಯ ಕರ್ಪಿನೊಳ್ ಪೊದಳ್ದು ಒಡನೋಡುವಟ್ಟ ಎನಗೆ ಸಂತಸಮಂ ಮಱುಕಕ್ಕೆ ಮಾಣ್ದೊಡೆ: ಪಂಪಭಾ, ೪. ೭೮)"
ಒಡನೋದಿ,"[ನಾ] ಜೊತೆಯಲ್ಲಿ ವಿದ್ಯಾಭ್ಯಾಸ ಮಾಡುವವನು (ಒಡನಾಡಿಯುಂ ಒಡನೋದಿಯುಂ ಒಡವಳೆದುಂ ಗುಳ್ಳೆಗೊಟ್ಟಿ ಬಟ್ಟು ಉಳಿಸೆಂಡುಂ ಪೊಡೆಸೆಂಡು ಇವಂ ಆಡುತ್ತ ಒಡವಳೆದರ್ ತಮ್ಮೊಳೆಳಸೆ ತಂತಂಗೆಡೆಗಳ್: ಪಂಪಭಾ, ೨. ೩೦)"
ಒಡನೋದಿದಂ,"[ನಾ] ಜೊತೆಗೆ ಓದಿದವನು, ಸಹಪಾಠಿ (ಎನ್ನೊಳೆ ಮುನ್ನೆ ಮಚ್ಚರಿಪನೇ ಒಡನೋದಿದಂ ಎಂಬ ಮೇಳದಿಂದ: ಪಂಪಭಾ, ೧೨. ೨೩)"
ಒಡಂಬಡಂ,"[ಕ್ರಿ] ಹೊಂದಿಕೊ (ವ್ಯೂಹದೊಳ್ ನಿಟ್ಟೆವಟ್ಟು ಮಣಿಮಯ ಮಂಡನಾಯೋಗದೊಳೊಡಂಬಟ್ಟ ಪಿಡಿಗಳುಮಂ: ಆದಿಪು, ೪. ೫೪ ವ); [ನಾ] ಒಪ್ಪಿಗೆ (ತದ್ವೃತ್ತಾಂತರಮೆಲ್ಲಮಂ ಅಱಿಪಿ ಹಿಡಿಂಬೆ ಡಂಬಮಿಲ್ಲದೆ ಭೀಮಸೇನಂಗೆ ಒಡಂಬಡಂ ನುಡಿಯೆ: ಪಂಪಭಾ, ೩. ೧೮ ವ)"
ಒಡಂಬಡಂ ಪಡೆ,"[ಕ್ರಿ] ಜೋಡಿಸಲ್ಪಡು (ಮಿಱುಮಿಱುಗುವ ತಲೆದುಡುಗೆಯುಂ ತಲೆದುಡುಗೆಯೊಳ್ ಒಡಂಬಡಂ ಪಡೆದು ಮಿಳಿರ್ದು ಪೊಳೆವ ಪೊಂದಳಿರುಂ: ಆದಿಪು, ೪. ೪೧ ವ)"
ಒಡಂಬಡನೊಳಕೊಳ್,"[ಕ್ರಿ] ಒಪ್ಪಿಗೆಯನ್ನು ಪಡೆ (ಉಡಮೊಗಮೆಂಬ ತಾವರೆಯ ನೀಳ್ದೆಸಳೊಳ್ ಮಱಿದುಂಬಿ ಪಾಯ್ದು ಒಡಂಬಡನೊಳಕೊಂಡು ಕಣ್ಮಲರ ಬೆಳ್ಪುಗಳ್ ಆಲಿಯ ಕರ್ಪಿನೊಳ್ ಪೊದಳ್ದು; ಪಂಪಭಾ, ೫. ೭೮)"
ಒಡಂಬಡಂಬಡೆ,"[ಕ್ರಿ] ಹೊಂದಿಕೆಯಾಗು, ಸೇರಿಕೊ (ವರ್ಣಕಂ ಕತೆಯೊಳ್ ಒಡಂಬಂಡಂಬಡೆಯೆ ಪೇೞ್ವೊಡೆ ಪಂಪನೆ ಪೇೞ್ಗುಂ; ಪಂಪಭಾ, ೧. ೧೧)"
ಒಡಂಬಡಿಸು,"[ಕ್ರಿ] ಅಳವಡಿಸಿಕೊ (ಈ ಮನುಜರ್ ಅಖಿಳಕರಣಗ್ರಾಮಮಂ ಒಂದೊಡಲೊಳ್ ಎಂತು ಒಡಂಬಡಿಸಿದರೋ: ಆದಿಪು, ೪. ೭೨); [ಕ್ರಿ] ಸೇರಿಸು, ಕೂಡಿಸು (ಬೆಳಗುವ ಕೈದೀವಿಗೆಗಳ ಬೆಳಗುಂ ತರತರದಿನೊಗೆವ ತಾರಗೆಗಳ ಗೊಂದಳಮುಂ ಇಳಾತಳದ ವಿಯತ್ತಳದ ವಿಳಾಸಮನದೇನೊಡಂಬಡಿಸಿದುದೋ: ಆದಿಪು, ೧೨. ೩); [ಕ್ರಿ] ಒಪ್ಪಿಸು (ಅಂತು ಅಚಲಿತಪ್ರತಿಜ್ಞಾರೂಢನಾದ ಗಾಂಗೇಯನಂ ಏಗೆಯ್ದುಮೊಡಂಬಡಿಸಲಾಱದೆ: ಪಂಪಭಾ, ೧. ೮೪ ವ); [ಕ್ರಿ] ಪಾಲಿಸು, ಅನುಸರಿಸು (ಮೆಯ್ಯೊಳ್ ಅೞ್ದು ಇಡಿದ ವಿಕರ್ಣಕೋಟಿಯೊಳ್ ಅಣಂ ನೆಲಮುಟ್ಟದೆ ನೋಡೆ ಬಿೞ್ದು ಒಡಂಬಡಿಸಿದಂ ಅಯ್ಯ ಶೌಚಗುಣದುನ್ನತಿಯಂ ಸುರಸಿಂಧುನಂದನಂ: ಪಂಪಭಾ, ೧೧. ೪೭)"
ಒಡಂಬಡು,"[ಕ್ರಿ] ಅನುಗುಣವಾಗು (ಆಕೆಯ ಬಗೆದ ಬಗೆಯೊಳೊಡಂಬಡುವಂತೆ ಕುಲಗಿರಿಗಳ ಬಿಣ್ಪುಮಂ ಧರಾತಳದ ತಿಣ್ಪುಮಂ: ಪಂಪಭಾ, ೧. ೧೩೯ ವ); [ಕ್ರಿ] ಒಪ್ಪು (ತೊಟ್ಟ ಎಕ್ಕವಡಂ ಮರವಿಲ್ ಕಟ್ಟಿದ ಪಣೆಕಟ್ಟು ಬೇಂಟೆವಱಿ ದೊರೆಯೊಳ್ ಒಡಂಬಟ್ಟ ಅಸಿಯ ಸುರಗಿ: ಪಂಪಭಾ, ೫. ೩೬); [ನಾ] ಶೋಭೆ (ಪಸುಗೆ ನೆಲಂ ಜಲಂ ಹಯದೊಡಂಬಡು ವಂಚನೆ ಕೇಣಂ ಆಸನಂ ಕೊಸೆ ದೆಸೆ ದಿಟ್ಟಿ ಮುಟ್ಟಿ ಕೆಲಜಂಕೆ ನಿವರ್ತನೆ ಕಾಣ್ಕೆ: ಪಂಪಭಾ, ೧೦. ೭೭); [ಕ್ರಿ] ಒಪ್ಪಿಕೊ, ಅನುಸರಿಸು (ಮಹಾಜಿಯಲ್ಲಿ ಮಾವಂ ತಾನೇನೆಂಬಂ ಅದಂ ಅಂತೆ ಮೀಱದೆ ಒಡಂಬಡು ನೀಂ ಎಂದು ಭೂಭುಜಂ ಪ್ರಾರ್ಥಿಸಿದಂ: ಪಂಪಭಾ, ೧೨. ೧೦೨); [ನಾ] ಒಪ್ಪಿಗೆ, ಹೊಂದಾಣಿಕೆ (ಒರ್ವರೊರ್ವರೊಳ್ ಮೂಗುದುಱಿಸಲಾಗದ ಕಡ್ಡಂ ಅವಗೆಂðಂತುಂ ಒಡಂಬಡಾಗದು: ಪಂಪಭಾ, ೧೨. ೧೦೩ ವ); [ಕ್ರಿ] ಜೊತೆಗೂಡು, ಒಂದಾಗಿ ಸೇರು (ಇರ್ದಾಗಳ್ ಒಳ್ಪಿನ ಪೆರ್ಮಾತಿನ ನನ್ನಿ ಬನ್ನದೊಳ್ ಒಡಂಬಟ್ಟಿರ್ಪುದಂ ಮಾೞ್ಪೆನೇ: ಪಂಪಭಾ, ೧೨. ೧೯೬)"
ಒಡಮೆ,"[ನಾ] ಧನ, ಒಡವೆ, ಆಸ್ತಿ (ನೀಮಿಂತು ಅಱಿಯುತ್ತುಂ ಪೆಱರೊಡಮೆಯಂ ಉಱೆ ಸೆಱೆವಿಡಿದಿರ್ಪಿರಿ ಇನ್ನರುಂ ಉರ್ವಿಯೊಳ್ ಒಳರೇ: ಪಂಪಭಾ, ೮. ೧೮)"
ಒಡರಿಸು,"[ಕ್ರಿ] ಉಂಟುಮಾಡು (ಜ್ಯೋತಿರ್ಲೋಕಂ ಇದೊಂದುಂಟೆಂಬ ವಿವೇಕಮಂ ಒಡರಿಸಿದುದು ಅಮರಸಮಿತಿಯ ಮನದೊಳ್: ಆದಿಪು, ೭. ೯೪); [ಕ್ರಿ] ಪ್ರಯತ್ನಿಸು (ಲವಣಾಂಭೋರಾಶಿ ತೂಳ್ದುಚ್ಚಳಿಸಲ್ ಒಡರಿಸಿತ್ತು ಈ ಧರಾಭಾಗಮಂ: ಆದಿಪು, ೧೨. ೮೮); [ಕ್ರಿ] ತೊಡಗು (ಅಂಭೋರುಹರಜಃಪಟಾವೃತವಾರಿಯಂ ಆ ನೃಪತಿ ಕುಡಿಯಲ್ ಒಡರಿಸಿದಾಗಳ್: ಪಂಪಭಾ, ೮. ೪೬); [ಕ್ರಿ] ನಿರ್ಧರಿಸು (ನಿನ್ನಂಬಿಕೆ ಪಡೆಮಾತೇಂ ಕೊಂತಿ ಹರಿಯ ಮತದಿಂ ಕಾಯಲ್ಕೊಡರಿಸಿ ಬಂದಳ್ ಸುತರಂ: ಪಂಪಭಾ, ೯. ೭೮)"
ಒಡರ್ಚು,"[ಕ್ರಿ] ಆರಂಭಿಸು (ದರಹಸಿತಾನನಾಬ್ಜಂ ಆವುದು ನಿಮಗಾನಂದಂ ಅದು ಅಕ್ಕೆ ಎನೆ ನುತಸುರವೃಂದಂ ಸಂಗೀತಕ್ಕೊಡರ್ಚಲೆವೇೞ್ದಂ: ಆದಿಪು, ೯. ೧೩); [ಕ್ರಿ] ತೊಡಗು (ವರ್ಣಕಂ ಕತೆಯೊಳಂಬಡಂ ಪಡೆಯೆ ಪೇೞ್ವೊಡೆ ಪಂಪನೆ ಪೇೞ್ಗುಮೆಂದು ಪಂಡಿತರೆ ತಗುಳ್ದು ಬಿಚ್ಚಳಿಸೆ ಪೇೞಲೊಡರ್ಚಿದೆನೀ ಪ್ರಬಂಧಮಂ: ಪಂಪಭಾ, ೧. ೧೧)"
ಒಡಲಳವಿ,"[ನಾ] ಒಡಲ ಅಳವಿ, ದೇಹದ ಅಳತೆ (ಕುಲಗಿರಿ ಕೆಡೆವಂತೆ ಅಯ್ಗಾವುದು ನೆಲಂ ಒಡಲಳವಿಯಾಗೆ ಬಿೞ್ದಿರ್ದ ಘಟೋತ್ಕಚನ ಸಾವಿಂಗೆ ಕರಮೞಲ್ದು: ಪಂಪಭಾ, ೧೨. ೧೫ ವ)"
ಒಡಲುರಿ,"[ನಾ] [ವಿರಹತಾಪದಿಂದ] ಮೈ ಸುಡು (ಅತ್ತ ಸುಭದ್ರೆಯುಂ ಒಡಲುರಿಯುತ್ತಿರೆ ಮರವಟ್ಟು ವಿಜಯನಿರ್ದತ್ತಲೆ ನೋಡುತ್ತಿರೆ: ಪಂಪಭಾ, ೪. ೫೪)"
ಒಡಲ್,"[ನಾ] ಶರೀರ (ಪಡೆದರ್ ತಾಯುಂ ತಂದೆಯುಂ ಒಡಲಂ ಪ್ರಾಣಮುಮಂ ಅವು ಅವರವು ಕೆಯ್ಯೆಡೆಯಂ ಕುಡುವುದು ಅರಿದಾಯ್ತೆ: ಪಂಪಭಾ, ೯. ೮೧)"
ಒಡವಡೆ,"[ಕ್ರಿ] [ಒಡಂ ಪಡೆ] ಕೂಡಿಯೇ ಪಡೆ (ಪಡೆದೊಡೆ ಕಂಪಂ ಬಣ್ಣಬಡೆಯವು ಬಣ್ಣಮನೆ ಪಡೆದುವಪ್ಪೊಡೆ ಕಂಪಂ ಪಡೆಯವು ಉೞಿದ ಅಲರ್ಗಳ್ ಎರಡುಮಂ ಒಡವಡೆದ ಈ ಚಂಪಕಕ್ಕೆ ಪೂಗಳ್ ದೊರೆಯೇ: ಆದಿಪು, ೧೧. ೧೧೮)"
ಒಡವರಿ,"[ಕ್ರಿ] ಜೊತೆಯಾಗಿ ಹರಿ (ನೆತ್ತರ ತೆರೆಗಳ್ ಸುೞಿಸುೞಿದು ಒಡಬರಿದುವು ಕಲ್ವೞಿಯೊಳ್ ಭೋರ್ಗರೆದುಪರಿವ ತೊಱೆಗಳ ತೆಱದಿಂ: ಪಂಪಭಾ, ೧೧. ೩೬)"
page,3
ಒಡವರ್,"[ಕ್ರಿ] ಜೊತೆಯಲ್ಲಿ ಬರು (ಒಡವಂದಂಕದ ಕೌರವರ್ ದ್ರುಪದನ ಅಂಬ ಏಱಿಂಗೆ ಮೆಯ್ಯೊಡ್ಡದೆ ಒಡ್ಡುತಿರೆ ಸೂಸೆ ಬೀೞ್ವ ತಲೆಗಳ್ ಸೂೞ್ಪಟ್ಟಂ: ಪಂಪಭಾ, ೨. ೬೨)"
ಒಡವಳೆ,"[ಕ್ರಿ] ಜೊತೆಯಾಗಿ ಬೆಳೆ (ಒಡನಾಡಿಯುಂ ಒಡನೋದಿಯುಂ ಒಡವಳೆದುಂ ಗುಳ್ಳೆಗೊಟ್ಟಿ ಬಟ್ಟು ಉಳಿಸೆಂಡುಂ ಪೊಡೆಸೆಂಡು ಇವಂ ಆಡುತ್ತ ಒಡವಳೆದರ್ ತಮ್ಮೊಳೆಳಸೆ ತಂತಂಗೆಡೆಗಳ್: ಪಂಪಭಾ, ೨. ೩೦)"
ಒಡವುಟ್ಟಿದಳ್,"[ನಾ] ಜೊತೆಗೆ ಹುಟ್ಟಿದವಳು (ಅಗಲ್ಕೆ ಮುಳಿಸೆಂಬೆರಡುಂ ಗಡ ಕಾಳಕೂಟಂ ಅಮರ್ದಿನ ಕಾಳಕೂಟದೊಡವುಟ್ಟಿದಳೆಂದೆಪನೆನ್ನ ನಲ್ಲಳಂ: ಆದಿಪು, ೧೨. ೨೭); ಸೋದರಿ (ಮದುವೆಯಂ ಮಾಡಲೆಂದು ಧೃತರಾಷ್ಟ್ರಂಗೆ ಗಾಂಧಾರರಾಜ ಸೌಬಲನ ಮಗಳಪ್ಪ ಗಾಂಧಾರಿಯಂ ಶಕುನಿಯೊಡವುಟ್ಟಿದಳಂ ತಂದುಕೊಟ್ಟು: ಪಂಪಭಾ, ೧, ೮೭, ವ)"
ಒಡವುಟ್ಟು,"[ಕ್ರಿ] ಜೊತೆಯಲ್ಲೇ ಹುಟ್ಟು (ಒಡವುಟ್ಟಿದ ಮಣಿಕುಂಡಲಂ ಒಡವುಟ್ಟಿದ ಸಹಜಕವಚಂ ಅಮರ್ದಿರೆ ತನ್ನೊಳ್ ತೊಡರ್ದಿರೆಯುಂ: ಪಂಪಭಾ, ೧. ೯೫)"
ಒಡಸಾಯ್,"[ಕ್ರಿ] ಜೊತೆಯಲ್ಲಿ ಮರಣಹೊಂದು (ಆ ಪ್ರಾಣವಲ್ಲಭರ್ ಪ್ರಾಣಮಂ ಅಂದು ಒಡಗಳೆದರ್ ಓಪರ್ ಓಪರೊಳ್ ಒಡಸಾಯಲ್ ಪಡೆದರ್ ಇನ್ನವೇಂ ಸೈಪು ಒಳವೇ: ಆದಿಪು, ೫. ೨೪)"
ಒಡೆ,"[ಕ್ರಿ] ಭೇದಿಸಿಕೊಂಡು ಬಾ (ಕೆನ್ನೆಯಿಂದೆ ಒಡೆದು ಓರೊಂದೊಗೆತಂದುವಂದು ನರೆಗಳ್ ವಿದ್ಯಾಧರಾಧೀಶನಾ: ಆದಿಪು, ೧. ೭೯)"
ಒಡ್ಡ,"[ನಾ] ರಾಶಿ, ಸಮೂಹ (ವಿಳಾಸದ ಒಡ್ಡವಿನಿತುಂ ದಿವದಿಂದ ಒಡವಂದುವೆಂಬನಿತ್ತಾದುದು ರೂಪು ಜವ್ವನಮನೊತ್ತರಿಸುತ್ತಿರೆ ವಜ್ರಜಂಘನಾ: ಆದಿಪು, ೩. ೧೦); [ನಾ] ಜೂಜಿನ ಪಣದ್ರವ್ಯ (ನಾೞವಾಸಗೆಗಳಂ ಅರಸಾಳಂತೆ ಕಣ್ಣಱಿದು ಮೆಟ್ಟಿ ಮಟ್ಟಮಱಿದು ಇಕ್ಕುವಾಗಳ್ ಒಡ್ಡಮಂ ಪೇೞಿಮೆನೆ: ಪಂಪಭಾ, ೬. ೭೧ ವ)"
ಒಡ್ಡಣ,"[ನಾ] ಸೈನ್ಯ (ಶ್ವೇತನ ಗಂಗಾಜಾತನ ಮಾತನೆ ಪಾರ್ದು ಎರಡು ಒಡ್ಡಣಂ ಕಾದಲ್ಕೆಂದೀ ತೆಱದಿನೊಡ್ಡಿ ನಿಂದುವು: ಪಂಪಭಾ, ೧೦. ೫೩); [ನಾ] ಯುದ್ಧರಂಗ (ವಿರೋಧಿರುಧಿರಜಲನಿಧಿವೊಲ್ ಸಂಧ್ಯಾಸಮಯಮೆಸೆಯೆ ತೞತೞ ನೇಸಱ್ ಮೂಡುವುದುಂ ಒಡ್ಡಣಕೆಳ್ತಂದರ್: ಪಂಪಭಾ, ೧೧. ೬)"
ಒಡ್ಡಯಿಸು,"[ಕ್ರಿ] ಒಟ್ಟಾಗು, ಜೊತೆಯಲ್ಲಿ (ಅರಣ್ಯದೊಳ್ ತಿರಿತರುತಿರ್ದ ಕಣ್ಬಡಿಗರಂ ಮಗುೞ್ದುಂ ಬಿಱುತು ಓಡಿ ಬೇಡರೊಳ್ ನೆರೆದಿರಲ್ ಒಡ್ಡಯಿಸಿ ರಾಜ್ಯದೊಳೇಂ ನೆರೆಯಲ್ಕೆ ತೀರ್ಗುಮೋ: ಪಂಪಭಾ, ೮. ೮೫)"
ಒಡ್ಡೞಿ,"[ಕ್ರಿ] ಸತ್ವಗುಂದು (ನಿನಗಪ್ಪುದು ಈ ಅೞಿನುಡಿ ಬರ್ಕೆ ನಿನ್ನ ಪಿರಿಯಣ್ಣನೆ ಪಣ್ಣನೆ ನೋೞ್ಪಂ ಆತನ ಒಡ್ಡೞಿಯದ ಗಂಡವಾತಂ: ಪಂಪಭಾ, ೩. ೧೬); [ನಾ] ರಾಶಿರಾಶಿ (ಅನಿತು ಅೞ್ಕಱಿಂ ಇೞ್ಕುಳಿಗೊಂಡು ಅಲಂಪಿನತ್ತೆಱಗಿದ ನಲ್ಲಳೆರ್ದೆಯೊಳ್ ಒಡ್ಡೞಿಯದೆ ಒಡ್ಡಿಸೆ ಸೈರಿಸುವಂತುಟಾದುದೇ: ಪಂಪಭಾ, ೪. ೧೦೫)"
ಒಡ್ಡಿಱಿ,"[ಕ್ರಿ] ಮುತ್ತಿಕೊ (ನಿನ್ನ ಮೆಯ್ ದೊಂಬದಡ್ಡಿಸಕ್ಕೆ ಗುಱಿಯಪ್ಪುದು ಒಡ್ಡಿಱಿದು ತಿಂಬರ್ ಅನ್ಯರ್: ಆದಿಪು, ೩. ೬೦)"
ಒಡ್ಡಿಸು,"[ಕ್ರಿ] ಮೀರಿಸು (ವನಧಿಧ್ವಾನಮನೊಡ್ಡಿಸುತ್ತಿರೆ ನದದ್ಗಂಭೀರಭೇರೀಬೃಹದ್ಧ್ವನಿ ನಾನಾವಿಧಮಂಗಳಾನಕರವಂ ಕೈಗಣ್ಮೆ: ಆದಿಪು, ೧೪. ೧೪೯); [ಕ್ರಿ] ಒಡ್ಡಯಿಸು, ಒಡ್ಡವಿಸು, ಒಡ್ಡುವಂತೆ ಮಾಡು (ಕಾಣಲುಂ ಕಾಣಿಸಲುಂ ಕಡಂಗಲುಂ ಕಡಂಗಿಸಲುಂ ಅಡಂಗಲುಂ ಅಡಂಗಿಸಲುಂ ಒಡ್ಡಲುಂ ಒಡ್ಡಿಸಲುಂ .. .. ಆನೆ ಬಲ್ಲೆಂ: ಪಂಪಭಾ, ೫. ೪೩ ವ); [ಕ್ರಿ] ಪ್ರತಿಭಟಿಸು, ಎದುರಿಸು (ಒಡ್ಡಿಸೆ ಕಾದಂ ಆಗಳ್ ಅರ್ವಿಸೆ ತೆಗೆದೆಚ್ಚ ವೈಷ್ಣವಮಂ ಒಡ್ಡಿಸಿ ವೈಷ್ಣವದಿಂ ಮುರಾಂತಕಂ; ಪಂಪಭಾ, ೧೨. ೩೨); [ಕ್ರಿ] ಹೊಂಚು ಹಾಕು (ನಿನಗಪ್ಪಪಾಯಮಂ ನೆನೆದು ಮದೇಭರೂಪಮನೆ ತೋಱಿ ನಿಜಾಶ್ರಮದಿಂದಗಲ್ಚಿ ನಿನ್ನನುಜರಂ ಈ ಉಪಾಯದೊಳೆ ಕೀರ್ತಿಗೆಯೊಡ್ಡಿಸೆ ಕಾದೆನಾಂ: ಪಂಪಭಾ, ೮. ೪೮); [ಕ್ರಿ] ಒದಗಿಸು (ಬಿಸುಟಾ ಧರಾಧಿಪತಿಯಂ ನಾರಾಯಣಾದೇಶಂ ಒಡ್ಡಿಸೆ ಪಾಂಡುಪ್ರಿಯಪುತ್ರರೊಳ್ ನೆರೆಯಲೆಂದಿಂತೀಗಳಾಂ ಪೋದಪೆಂ: ಪಂಪಭಾ, ೧೩. ೧೦೦)"
ಒಡ್ಡು,"[ನಾ] ಗುಂಪು, ಸಮೂಹ (ಬಳೆದ ತಮೋಮದೇಭಘಟೆಯ ಒಡ್ಡೊಡೆವನ್ನೆಗಂ ಉನ್ನತೋದಯಾಚಳಗುಹೆಯಿಂ ಲಸತ್ಕಿರಣಕೇಸರಮಂ ಪರಪುತ್ತುಂ: ಆದಿಪು, ೧೨. ೫); [ಕ್ರಿ] ಮುಂಚಾಚು (ಒಡ್ಡಿದ ಪೆರ್ಮೊಲೆ ತೆಳ್ವಸಿಱ್ ಕರಂ ನೆಱೆದ ನಿತಂಬ ಇಂಬುವಡೆದ ಒಳ್ದೊಡೆ ನೆಕ್ಕರವದ್ದೆ ತಾನೆ ಪೋ ಕಿಱುದೊಡೆ ಎಂದು ಧಾತ್ರಿ ಪೊಗೞ್ಗುಂ ಪೊಗೞ್ವನ್ನರೆ ಕುಂತಿ ಮಾದ್ರಿಗಳ್: ಪಂಪಭಾ, ೧. ೧೦೮); [ಕ್ರಿ] ಇರಿಸು (ಛಾಯಾಲಕ್ಷ್ಯಮನೊಡ್ಡಿಯುಂ ಆಯದ ನೀರೊಳಗೆ ತನ್ನನಡಸಿದ ನೆಗೞಂ ಬಾಯೞಿವಿನಂ ಇಸಿಸಿಯುಂ: ಪಂಪಭಾ, ೨. ೬೦); [ಕ್ರಿ] ಪಣವಾಗಿ ಮುಂದಿಡು (ಪಲಗೆಗೆ ಪತ್ತು ಸಾಯಿರಮೆ ಗದ್ಯಣಂ ಎಂದಿರದೆ ಒಡ್ಡಿ ತಾಮ್ ಎರೞ್ವಲಗೆಯಂ ಆಡಿ ಸೋಲ್ತೊಡೆ: ಪಂಪಭಾ, ೬. ೭೨); [ಕ್ರಿ] ಸೈನ್ಯವನ್ನು ಯುದ್ಧಕ್ಕೆ ನಿಲ್ಲಿಸು (ಅದಿರದಿದಿರ್ಚಿ ತಳ್ತಿಱಯಲ್ ಈ ಮಲೆದೊಡ್ಡಿದ ಚಾತುರಂಗಬಲಮೆಂಬುದು ನಿನಗೊಡ್ಡಿ ನಿಂದುದು: ಪಂಪಭಾ, ೧೦. ೬೪); [ಕ್ರಿ] ಉಂಟಾಗು (ಅಳವು ಅಮರ್ದು ಒಡವುಟ್ಟಿತ್ತು ಪೂಣ್ದೀವ ಚಾಗಂ ಕರ್ಣಂಗೆ ಒಡ್ಡಿತ್ತು ದಲ್: ಪಂಪಭಾ, ೧೨. ೧೦೪); [ಕ್ರಿ] ಏರ್ಪಡು (ನಿನಗೆ ಎನ್ನೊಳಂ ಪಿರಿದು ಕಲುಷಂ ಕರ್ಣಂಗೊಡ್ಡಿತ್ತು ಭಾರತಂ: ಪಂಪಭಾ, ೧೨. ೧೭೩)"
ಒಡ್ಡೋಲಗ,"[ನಾ] [ವೃದ್ಧ>ವಡ್ಡ>ಒಡ್ಡ ಮತ್ತು ಅವಲೋಕನ>ಓಲಗ = ದೊಡ್ಡ ದರ್ಶನ ಎಂಬ ಮೂಲಾರ್ಥ] ರಾಜನ ಆಸ್ಥಾನ, ಸಭೆ (ಸುಯೋಧನನ ಒಡ್ಡೋಲಗಂ ಇಂದ್ರನ ಓಲಗಮುಮಂ ಕೀೞ್ಮಾಡಿ ಕಣ್ಗೊಪ್ಪುಗುಂ: ಪಂಪಭಾ, ೯. ೨೯)"
ಒಡ್ಡೋಲಗಂಗುಡು,"[ಕ್ರಿ] ರಾಜಸಭೆ ನಡೆಸು (ಸಿಂಹಾಸನಮಸ್ತಕ ಸ್ಥಿತನುಂ ವಿರಾಜಮಾನಧವಳಚ್ಛತ್ರಚಾಮರ ಸಹಸ್ರ ಸಂಛಾದಿತನುಂ ಆಗಿ ವಿಕ್ರಾಂತತುಂಗಂ ಒಡ್ಡೋಲಗಂಗೊಟ್ಟಿರೆ: ಪಂಪಭಾ, ೧೪. ೨೧ ವ)"
ಒಣರ್,"[ಕ್ರಿ] ಗಮನಿಸು, ತಿಳಿ (ಸಂತತ ವ್ಯಸನೋದ್ರೇಕದ ಕುಂದಂ ಒಣರನೋ ಶಕ್ತಿಕ್ಷಯಂಗಾಣನೋ: ಆದಿಪು, ೨. ೪೫)"
ಒಣರ್ಚು,"[ಕ್ರಿ] ಸೇರಿಸು, ಒಂದುಗೂಡಿಸು (ದೊಣೆಗಳಿಂ ಉರ್ಚುವ ತಿರುವಾಯ್ ಒಣರ್ಚಿ ತೆಗೆನೆಱೆವ ಬೇಗಮಂ ಕಾಣದೆ: ಪಂಪಭಾ, ೧೨. ೧೮೪)"
ಒತ್ತಂಬ,"[ನಾ] ಒತ್ತರಿಸುವಿಕೆ, ಒತ್ತಡ (ಪುಳಕಪ್ರೋದ್ಭೇದ ಘರ್ಮೋದಕವಿಸರಮಂ ಒತ್ತಂಬದಿಂ ತಾಗೆಯುಂ: ಆದಿಪು, ೪. ೫೧); [ನಾ] ಒತ್ತಾಯ, ಬಲಾತ್ಕಾರ (ನುಡಿದುದಂ ಪಡಿಯಱಂ ಬಂದು ಆ ಮಾೞ್ಕೆಯೊಳ್ ಅಱಿಪೆ ದ್ರೋಣಂ ಒತ್ತಂಬದಿಂದೆ ಒಳಗಂ ಪೊಕ್ಕು ದ್ರುಪದನಂ ಕಂಡು: ಪಂಪಭಾ, ೨. ೪೭ ವ); [ನಾ] ಪ್ರಯತ್ನಪೂರ್ವಕವಾಗಿ (ಯೋಗಾಭ್ಯಾಸದೊಳ್ ಅರೆಮುಗುಳ್ದ ರಕ್ತಾಂಭೋಜದಳ ವಿಳಾಸ ಉಪಹಾಸಿಗಳಪ್ಪ ಕಣ್ಗಳಂ ಒತ್ತಂಬದಿಂ ತೆಱೆದು: ಪಂಪಭಾ, ೧೩. ೬೩ ವ)"
ಒತ್ತರಂ,"[ನಾ] ಒಂದೇ ಸಲ (ಆಗಳದಂ ಕಂಡು ಉತ್ತರಂ ಒತ್ತರಂ ಒತ್ತಿದಂತೆ ಬೆರ್ಚಿ ಬೆಗಡುಗೊಂಡು: ಪಂಪಭಾ, ೮. ೯೯ ವ)"
ಒತ್ತರಿಸು,"[ಕ್ರಿ] ಗಾಢವಾಗು (ಕತ್ತುರಿಯ ಕಂಪುಮಂ ಬೆಮರೊತ್ತರಿಸಿ ಪೊದಳ್ದ ಕಂಪನೀಯುತ್ತಿರೆ ವೃತ್ತೋತ್ತುಂಗಸ್ತನೆಯರ್ ಶ್ರಮಮುತ್ತುಂ ಅದೇಂ ಸುರಭಿಗಂಧಮಂ ಬೀಱಿದರೋ: ಆದಿಪು, ೧೧. ೭೩); [ಕ್ರಿ] ದಟ್ಟವಾಗು (ಕುಳಿರ್ವ ಆಲಿನೀರ್ಗಳಿಂ ತುರಿಪದೆ ಸೂಸುತುಂ ಕೆಳದಿಯರ್ ನದಿಪುತ್ತುಮಿರೆ ನೋಡೆ ದಾಹಂ ಒತ್ತರಿಸಿದುದು: ಪಂಪಭಾ, ೫. ೮); [ಕ್ರಿ] ಒಂದೆಡೆಗೆ ತಳ್ಳು (ಘೂರ್ಣಿತ ಅರ್ಣವಮಂ ಒತ್ತರಿಸಿತ್ತು ಚತುರ್ಬಲ ಆರ್ಣವಂ: ಪಂಪಭಾ, ೧೦. ೨೮)"
page,4
ಒತ್ತಿ ಪುಗು,"[ಕ್ರಿ] ಆಕ್ರಮಿಸು (ವಿಜಯಾದ್ರೀಂದ್ರಮನುರ್ಚಿ ಬರ್ಪ ಅಳವಿದೇಂ ಸಾಮಾನ್ಯಮೇ ದೇಶಮಂ ಭುಜವಿಕ್ರಾಂತದಿಂ ಒತ್ತಿ ಪೊಕ್ಕದಟಿದೇನಾಶ್ಚರ್ಯಮಲ್ತೇ: ಆದಿಪು, ೧೩. ೫೭)"
ಒತ್ತು,"[ನಾ] ಸಂಗಿತದ ಕಾಲ, ತಾಳ (ಒಂದೊತ್ತಂ ನಡೆಯಿಸುವುದು ಅದೊಂದೊತ್ತಿನ ಲಯಕೆ ಲಕ್ಕೆತೆಱನಾಡುವುದು: ಆದಿಪು, ೯. ೩೩); [ಕ್ರಿ] ಸೋಲಿಸು (ಧರಿತ್ರಿಯಂ ಜೀಯ ಎನೆ ಬೇಡಿ ಕೊಳ್ಳದೆ ವಿರೋಧಿನರೇಂದ್ರರಂ ಒತ್ತಿ ಕೊಂಡುಂ: ಪಂಪಭಾ, ೧. ೧); [ಕ್ರಿ] ಚುಚ್ಚು, ತಿವಿ, ನಾಟು (ಕಡಕುಂ ಪೆಟ್ಟೆಯುಂ ಒತ್ತೆ ಮೆಲ್ಲಡಿಗಳಂ ಬಳ್ಕುತ್ತುಂ ಅಳ್ಕುತ್ತುಂ ಓರಡಿಗೆ ಒರ್ಮೊರ್ಮೆ ಕುಳುತ್ತುಂ ಏೞುತಿರೆ: ಪಂಪಭಾ, ೩. ೯); [ಕ್ರಿ] ಬಲವಾಗಿ ಅದುಮು (ಪಗೆವರ ಗಂಟಲನೊತ್ತುವಂತೆ ಪೌಂಡ್ರವೆಂಬ ಶಂಖಮನೊತ್ತಿ ಮುಂದೊಡ್ಡಿದೊಡ್ಡೆಲ್ಲಮಂ ಅಂಬಿನ ಬಂಬಲೊಳೆ ಪಡಲ್ವಡಿಸುತ್ತುಂ: ಪಂಪಭಾ, ೧೦. ೯೭ ವ); [ನಾ] ಅಮುಕುವಿಕೆ (ಉಸಿರೊತ್ತಿಂ ತಿದಿಯಂತಿರೆ ಒತ್ತಿದ ಬಸಿಱ್ ಪೋತಂದ ಕಣ್ ಬಿಟ್ಟ ಬಾಯ್ ಮಸಕಂಗುಂದಿದ ಮೆಯ್: ಪಂಪಭಾ, ೧೨. ೧೫೧)"
ಒತ್ತುಗೊಳ್,"[ಕ್ರಿ] ಆಶ್ರಯಿಸು, ಮರೆಯಾಗು (ಕೆಲಬರ್ ಕಂಡೊಡೆ ಕರೆಗುಂ ಎಂದು ಕೆಲದ ಮರಂಗಳಂ ಒತ್ತುಗೊಂಡುಂ: ಆದಿಪು, ೯. ೯೨ ವ)"
ಒತ್ತೆ,"[ನಾ] ಜೂಜಿನ ಪಣದ್ರವ್ಯ (ರಪಣಮಂ ತೋಱಿಯುಂ ಒತ್ತೆಯಂ ಉಗ್ಗಡಿಸಿಯುಂ ಆಡಿಂ ಎನೆ ಪೆಱತೇನುಪಾಯಮಿಲ್ಲದೆ ಎಮ್ಮಾಳ್ವ ನೆಲಂ ಒತ್ತೆಯೆಂದೊಡೆ: ಪಂಪಭಾ, ೭. ೩ ವ)"
ಒತ್ತೆಯಿಡು,"[ಕ್ರಿ] ಅಡವಿಡು (ಸಮಂತಾವಗಂ ತಲೆಯಂ ಮೂಗುಮಂ ಒತ್ತೆಯಿಟ್ಟು ನೆರೆವಂತುಟೇನವರ್ ಗಾಂಪರೇ: ಪಂಪಭಾ, ೪. ೮೪)"
ಒತ್ತೆವಿಡಿ,"[ಕ್ರಿ] ಒತ್ತೆಯಾಗಿ ಸ್ವೀಕರಿಸು (ನಿನ್ನ ನನ್ನಿಯೊಳಂ ವರ್ಷಾವಧಿಯೊಳಲ್ಲದೆ ನೆಲನಂ ಒತ್ತೆವಿಡಿಯೆಂ ಎಂದೊಡೆ; ಪಂಪಭಾ, ೭. ೩ ವ)"
ಒತ್ತೆವಿಡಿಸು,"[ಕ್ರಿ] ಒತ್ತೆಯಿಂದ ಬಿಡಿಸು (ಸುಣ್ಣದೆಲೆಯಂ ಒತ್ತೆಯಿಟ್ಟು ಮದದಾನೆಯುಮಂ ಮಾಣಿಕಮುಮಂ ಒತ್ತೆವಿಡಿಸಲಟ್ಟುವ ಚಿಕ್ಕ ಪೋಖುೞಿ ಬೊಜಂಗರುಮಂ ಪಂಪಭಾ, ೪. ೮೭ ವ)"
ಒತ್ತೆವೋಗು,"[ಕ್ರಿ] ಜೂಜಿನ ಪಣವಾಗಿ ಕಳೆದುಹೋಗು (ದಾಯಿಗಂಗೆ ನೆಲಂ ಜೂದಿನೊಳ್ ಒತ್ತೆವೋಗೆ ಬನಮಂ ಪೊಕ್ಕಣ್ಣಂ ಎಂದೊಂದು ಮಾತಂ ಅಣಂ ಮೀಱದೆ: ಪಂಪಭಾ, ೮. ೫)"
ಒಂದಲ್ಲದುದು,"[ನಾ] ಒಂದನ್ನು ಬಿಟ್ಟು (ಕೌರವನಾಯಕನ ಊರುಭಂಗಮೊಂದಲ್ಲದುದೆಲ್ಲಮಂ ನೆಱಪಿದೆಂ ಗಡಂ ಓಳಿಯೆ ಕೇಳಿಮೆಲ್ಲರುಂ: ಪಂಪಭಾ, ೧೨. ೧೬೧)"
ಒಂದವಿಂದ,"[ನಾ] ಇಜ್ಜೋಡು, ಬೇರ್ಪಡುವಿಕೆ (ಆಕೆಯಂ ಎನ್ನಂ ಓವೋ ಕಾಯ್ದಿಱಿಯೆ ವಿಧಾತ್ರನೇಂ ಪಡೆದನೋ ಬಿಸವಂದಮನೊಂದವಿಂದಮಂ: ಆದಿಪು, ೧೨. ೨೯)"
ಒದವಿದ ಗರ್ಭ,"[ನಾ] ಉಂಟಾದ ಬಸಿರು (ಮುಂ ಬೇಡಿದ ವರಮಂ ಕುಡದೆ ಅಂಬುಜಮುಖಿ ಪುತ್ರನೆನ್ನ ದೊರೆಯಂ ನಿನಗಕ್ಕೆ ಎಂಬುದುಂ ಒದವಿದ ಗರ್ಭದೊಳಂಬುಜಮಿತ್ರನನೆ ಪೋಲ್ವ ಮಗನೊಗೆತಂದಂ: ಪಂಪಭಾ, ೧. ೯೪)"
ಒಂದವಿಂದಿ,"[ನಾ] ಇಜ್ಜೋಡು (ಪೊಂದಳಿರೊಳ್ ಒಂದವಿಂದಿಯಲ್ಲದದೊಂದು ನಾಡೆಯುಂ ಅಂದಂಬಡೆದು ಪೊಳೆವ ಪೊಂದಳಿರುಂ: ಆದಿಪು, ೪. ೪೧ ವ)"
ಒದವಿಸು,"[ಕ್ರಿ] (ಅರಲ್ದ ತಾವರೆಯೆಸಳ್ಗಳೊಳ್ ಪುದಿಸು ಪುದುಂಗೊಳಿಸಿದಂತಾನುಂ ಅನಂಗಾಮೃತ ವರ್ಷಮಂ ಒದವಿಸಿ: ಪಂಪಭಾ, ೪. ೪೧ ವ)"
ಒದವು,"[ನಾ] ಸಮೃದ್ಧಿ (ಕೊಳಗಳ ಮರಗಳ ಲತೆಗಳ ಫಳಪ್ರಸೂನಂಗಳ ಒದವಿನೊಳ್ ಪಕ್ಷಿಗಣಂಗಳ ಪುದುವಿನೊಳ್ ಆಱುಂ ಋತುಗಳ ಚೆಲ್ವಂ ಕಾಣಲಾದುದು ನಂದನದೊಳ್: ಆದಿಪು, ೧೧. ೮೪); [ಕ್ರಿ] ಉಂಟಾಗು (ಅರಗಿನ ಮನೆಯೊಳ್ ಪಾಂಡವರ್ ಉರಿದು ಅೞ್ಗಿದರ್ ಅಕ್ಕಟ ಅಯ್ಯೊ ದುರ್ಯೋಧನನೆಂಬ ಎರಲೆಯಿಂ ಎಂದು ಅೞುತುಂ ತತ್ಪುರಜನಂ ಅೞಲ್ ಒದವೆ ಪರಿದು ನೋಡಿತ್ತಾಗಳ್: ಪಂಪಭಾ, ೩. ೮); [ನಾ] ಉಕ್ಕುವಿಕೆ (ಮದೀಯ ಮನೋಗತ ಕಾಮಸಾಗರದ ಒದವಿಂಗೆ ನಲ್ಲಳ ವಿಲೋಚನ ಚಂದ್ರಿಕೆಯೊಂದೆ ಸಾಲದೇ: ಪಂಪಭಾ, ೫. ೧೧); [ಕ್ರಿ] ಸಮೃದ್ಧಿಯಾಗು (ಒದವಿದ ಅಲಂಪು ಕಣ್ಣೆವೆ ಕರುಳ್ ತನಗೆಂಬುದನುಂಟುಮಾಡೆ: ಪಂಪಭಾ, ೧೨. ೨೧೯); [ನಾ] ಸಾಮರ್ಥ್ಯ (ಅದಱಿಂ ನಿಶ್ಶಲ್ಯಮಪ್ಪಂತು ನಿನ್ನ ಒದವಿಂ ಮಾೞ್ಪುದು ಅಗಾಧಸಾಗರಪರೀತ ಅಶೇಷಭೂಭಾಗಮಂ: ಪಂಪಭಾ, ೧೩. ೩೧)"
ಒದವುಗೆ,"[ಅ] ಉಂಟಾಗಲಿ (ಒದವುಗೆ ನಿನ್ನ ಸಂತತಿಗೆ ನೂರ್ವರ್ ಉದಗ್ರ ಸುತರ್ಕಳ್ ಒಂದೆ ಗರ್ಭದೊಳ್ ಎನೆ ಕೆಮ್ಮನಿಂತು ಪೊಸೆದಿಕ್ಕಿದೆ ಪೊಲ್ಲದುಗೆಯ್ದೆ: ಪಂಪಭಾ, ೧, ೧೩೧)"
ಒದವೇಱು,"[ಕ್ರಿ] [ಒದ+ಪೇಱು] ಬಹಳವಾಗಿ ತುಂಬಿಕೊ (ಪಸರಿಸಿ ದುಗ್ಧಾಬ್ಧಿಜಳಪ್ರಸರಂನೊದವೇಱಿ ಬಂದು ಕಱೆವುವು ಮೇಘಪ್ರಸರಂಗಳ್: ಆದಿಪು, ೧. ೫೯) [ಎಲ್. ಬಸವರಾಜು ಅವರು ಸ್ವೀಕರಿಸಿರುವ ಪಾಠ]"
ಒಂದಿ ನಿಲ್,"[ಕ್ರಿ] ಸೇರಿ ನಿಲ್ಲು, ಸಜ್ಜಾಗಿ ನಿಲ್ಲು (ಇತ್ತ ತಪದೊಳ್ ನರಂ ಇಂತು ಒಂದಿ ನಿಲೆ ತಪದ ಬಿಸುಪಿಂ ಬೆಂದೞಿದುದು ವನದೊಳುಳ್ಳ ತಪಸಿಯರ ತಪಂ: ಪಂಪಭಾ, ೮. ೧೦)"
ಒಂದಿ ಬಾರದಂ,"[ನಾ] ಕೂಡಿ ಬರದವನು (ಅಖಿಳಶಾಸ್ತ್ರವಿಶಾರದನಪ್ಪನುಂ ಗೆಲಲ್ಕರಿಯನುಂ ಒಂದಿ ಬಾರದನುಂ ಅಂಕದ ಕರ್ಣನೆ: ಪಂಪಭಾ, ೯. ೬೧)"
ಒಂದಿದ,"[ಗು] ನಂಬಿಕಸ್ಥನಾದ (ಒದವಿದ ಬೇಟವಪೊುಡೆನಗತ್ತಳಗಂ ಬಗೆವೇೞ್ವೊಡೆನ್ನ ಮೇಳದ ಕೆಳೆಯರ್ಕಳಿಲ್ಲ .. .. ಓತು ಮಾತಡಕಲೊಂದಿದ ದೂದವರಿಲ್ಲ ನೆಟ್ಟನೆ: ಪಂಪಭಾ, ೪. ೭೯)"
ಒಂದಿನಿಸು,"[ನಾ] ಒಂದಿಷ್ಟು, ಕೊಂಚ (ಪವನಸುತಂಗೆ ಪಾಸಟಿಗಳೊರ್ವರುಂ ಇಲ್ಲದಱಿಂದಂ ಆಂತ ಕೌರವಬಲದ ಉರ್ಕನೊಂದಿನಿಸು ಮಾಣಿಸಿ ಪೋಪಂ: ಪಂಪಭಾ, ೧೨. ೧೨೧)"
page,5
ಒಂದು,"[ಕ್ರಿ] ಲೇಪಿತವಾಗು (ಈ ಜಗನಮಿದೇಕೆ ಹೇಮರಶನಾಧ್ವನಿಯಿಲ್ಲದೆ ಮೂಗುವಟ್ಟುದು ಈ ಬಗೆಯೋಲ್ ಅಲಕ್ತಕದ್ರವದೊಳೊಂದದೆ ನಿಂದುವು ಪಾದಪಂಕಜಂ: ಪಂಪಭಾ, ೪. ೬೨); [ನಾ] ಒಂದು ಎಂಬ ಸಂಖ್ಯೆ (ಒಂದುಂ ಎಡಂಬಡುಂ ಪೊರೆಯುಂ ಇಲ್ಲ ಅವರ್ಗೆ ಎಂಬುದಂ ಎಯ್ದೆ ನಂಬಿ ನಾಡಂ ದಯೆಗೆಯ್ದು ನೀಂ ಕುಡುವಿನಂ: ಪಂಪಭಾ, ೯. ೪೩); [ಕ್ರಿ] ಕೂಡು, ಸೇರು (ಮುತ್ತಿನ ಪಚ್ಚೆ ಮಾಣಿಕದ ವಜ್ರದ ಕೇೞಿಯೊಳ್ ಒಂದಿ ಸಾಂದಿನೊಳ್ ಕತ್ತುರಿಯೊಂದು ಕೋೞ್ಗೆಸಱೊಳ್: ಪಂಪಭಾ, ೧೪. ೨೦); [ನಾ] ಬುದ್ಧಿ (ಪರಿಕಿಪುದು ಒಂದಱಿಂದೆ ಎರಡಂ ಓತುಕೊಳ್ವುದು ಮೂಱಱಿಂದೆ ನಾಲ್ಕರಿದಱಿದು ಅಯ್ದಱಿಂದೆ ನೆಱೆ ಕಲ್ವುದು ನಿರ್ಣಯಂ ಆಱಱೊಳ್ ಪರಿಣತನಪ್ಪುದು ಏೞಱೊಳಂ ಒಂದದೆ ನಿಲ್ವುದು: ಪಂಪಭಾ, ೧೩. ೬೬)"
ಒಂದು ತಲೆಯಾಗೋಡು,"[ಕ್ರಿ] ಒಂದೆ ದಿಕ್ಕಿಗೆ ತಲೆತಿರುಗಿಸಿಕೊಂಡು ಓಡು (ಭೋರ್ಗರೆದಾರ್ದ ಪಾಂಡವ ಪತಾಕಿನಿಯುಮಂ ಒಂದು ತಲೆಯಾಗೋಡುವ ಕೌರವ್ಯಧ್ವಜಿನಿಯುಮಂ ಬೇಱೊಂದು ಮೊನೆಯೊಳ್ ಕಾದುತಿರ್ದ ಅಶ್ವತ್ಥಾಮಂ ಕಂಡು: ಪಂಪಭಾ, ೧೨. ೩೦ ವ)"
ಒಂದು ಪತ್ತೆಂಟು ಪಲಗೆ,"[ನಾ] ಒಂದು ಹತ್ತೆಂಟು ಆಟ, ಅಂದರೆ ಕೆಲವು ಆಟಗಳು (ಮಡಿಮಡಿಗುಱುವುದುಂ ಒಂದು ಪತ್ತೆಂಟು ಪಲಗೆಯಂ ಮೆೞ್ಪಡಿಸಲೆಂದು ಸೋಲ್ತು ಸೋಲದೊಳ್ ಏವಯಿಸಿಯಿನ್ನೊಡ್ಡಂ ಕೊಳ್ಳಿಂ ಎಂದು: ಪಂಪಭಾ, ೬. ೭೧ ವ)"
ಒಂದುಗುಂದು,"[ಕ್ರಿವಿ] ಒಂದೂ [ಸ್ವಲ್ಪವೂ] ಕಡಿಮೆಯಾಗದೆ (ಪ್ರಯತ್ನದೆ ಬಿಗಿದಿರ್ದ ಎರೞ್ದೊಣೆ ಮಿಸುಪ್ಪ ಅಸಿ ಖೇಟಕಂ ಇಂತಿವು ಒಂದುಗುಂದದೆ ನಿಲೆ ನೋೞ್ಪ ನೋಟಕರ್ಗೆ ಸೌಮ್ಯಭಯಂಕರನಾದಂ ಅರ್ಜುನಂ: ಪಂಪಭಾ, ೭. ೭೯)"
ಒಂದುತ್ತರಂ,"[ನಾ] ಒಂದಿಷ್ಟು ಅಧಿಕವಾಗಿ (ರಥಮಂ ಬಂದೇಱಿ ಮಗನ ಮನಕತಂ ಒಂದುತ್ತರಮೆರ್ದೆಯನಲೆಯೆ ನರನಿಂತೆಂದಂ: ಪಂಪಭಾ, ೧೧. ೧೧೪)"
ಒಂದುಮಾಡಿಕೊ,"[ಕ್ರಿ] ಒಟ್ಟಾಗು (ತಂತಮ್ಮ ಚತುರ್ವಲಂಗಳಂ ಒಂದುಮಾಡಿಕೊಂಡು ಕಾಲಾಗ್ನಿಯಂ ಕೀಡಿ ಸುತ್ತುವಂತೆ ಕರ್ಣನಂ ಸುತ್ತಿ ಮುತ್ತಿಕೊಂಡು: ಪಂಪಭಾ, ೧೨. ೧೧೮ ವ)"
ಒಂದೆ ಗಡ,"[ಅ] ಒಂದೆ ಅಲ್ಲವೆ, ಒಂದು ವಿಷಯ (ಒಂದೆ ಗಡ ಹರಿಯ ಪೇೞ್ದೊಂದಂದದೆ ನರನೆಸಗುವಂತೆ ಕರ್ಣನುಂ ಎನ್ನೆಂದ ಒಂದೋಜೆಯೊಳ್ ಎಸಗದೊಡೆ: ಪಂಪಭಾ, ೧೨. ೧೦೧)"
ಒಂದೆ ಪಸೆಯೊಳಿರಿಸು,"[ಕ್ರಿ] ಒಂದೇ ಹಸೆಯ ಮೇಲೆ ಕುಳ್ಳಿರಿಸು, ಒಟ್ಟಿಗೆ (ಅಂತು ಸ್ವಯಂಬರದೊಳ್ ನೆಱೆದರಸುಮಕ್ಕಳೊಳ್ ಅಪ್ಪುಕೆಯ್ದ ಕುಂತಿಯೊಡನೆ ಮದ್ರರಾಜನ ಮಗಳ್ ಶಲ್ಯನನೊಡವುಟ್ಟಿದ ಮಾದ್ರಿಯುಮನೊಂದೆ ಪಸೆಯೊಳಿರಿಸಿ: ಪಂಪಭಾ, ೧. ೧೦೬ ವ)"
ಒಂದೆ ಮೆಯ್,"[ನಾ] ಏಕಾಕಿ (ಅತ್ತ ವಿಜಯಕಟಕಜನಂ ಅಂಬುಧಿತಟದೊಳಿರ್ದ ಅರಸನೊಂದೆ ಮೆಯ್ಯೊಳ್ ಪೋಗಿ ಬಾರದೆ ತಡೆದುದರ್ಕೆ ಕಟ್ಟುಕಡೆದು: ಆದಿಪು, ೧೨. ೧೨೪ ವ)"
ಒಂದೆವಿಂದೆ,"[ಗು] ಒಂದು ಗುಂಪಾಗಿ ಅಲ್ಲದೆ, ಬೇರೆ ಬೇರೆಯಾಗಿ (ಅತಿರಥ ಸಮರಥ ಮಹಾರಥ ಅರ್ಧರಥರ್ ಒಂದೆವಿಂದೆಯಲ್ಲದೆ ಒಂದೊರ್ವರೊಳ್ ಸಂಧಿಸಿ ಗೊಂದಣಿಸಿ ನಿಂದಾಗಳ್: ಪಂಪಭಾ, ೧೧. ೧೪೬ ವ)"
ಒಂದೊಡಲ್,"[ನಾ] [ಒಂದು+ಒಡಲ್] ಒಂದೇ ದೇಹ, ಏಕಾಂಗಿ (ಉದಗ್ರ ಮೃಗರಾಜನುಮಂ ಮದವದ್ವಿರೋಧಿ ಭೇದನಕರಮಪ್ಪ ಶೌರ್ಯಮದಮದೆನ್ನುಮಂ ಒಂದೊಡಲ್ ಎಂಬ ಸಂಜಯಾ: ಪಂಪಭಾ, ೧೩. ೫೧)"
ಒಂದೊರ್ವರ್,"[ನಾ] ಒಬ್ಬರೊಬ್ಬರು (ಒಂದೊರ್ವರಂ ಅಗಲ್ದಿಂ ಬೞಿಯಮಾದ ಸುಖದುಃಖಗಳಂ ಅನ್ಯೋನ್ಯನಿವೇದನಂ ಗೆಯ್ದು: ಪಂಪಭಾ, ೯. ೮ ವ)"
ಒದ್ದೆ,"[ನಾ] ನೆನೆದಿರುವುದು, ಮಳೆ (ದೇವದುಂದುಭಿ ರವದೊಂದುದ್ದಾನಿ ನೆಗೞೆ ಮುಗುಳಲರೊದ್ದೆ ಕರಂ ಸಿದ್ಧಮಾದುದು ಅಂಬರತಲದೊಳ್: ಪಂಪಭಾ, ೧೨. ೨೧೮) [‘ಒದ್ದೆ’ಗೆ ಡಿಎಲ್‌ಎನ್ ‘ರಾಶಿ’ ಎಂಬ ಅರ್ಥ ಕೊಡುತ್ತಾರೆ"
ಒನಲಿಸಿತಿಲ್ಲಾ,"ಕೆರಳಿಸಲಿಲ್ಲವೇ? (ಆವಡವಿಗಳೊಳ್ ಪಣ್ಪಲಂ ಆವಗಂ ಒಳವು ಅಲ್ಲಿಗಱಸಿ ಪರಿಪರಿದು ಕರಂ ತಾವಡಿಗೊಳ್ವ ಈ ಭೀಮನ ಬೇವಸಮಿದು ನಿನ್ನ ಮನಮಂ ಒನಲಿಸಿತಿಲ್ಲಾ: ಪಂಪಭಾ, ೭. ೪೬)"
ಒನಲ್,"[ಕ್ರಿ] ಕ್ರೋಧಗೊಳ್ಳು (ಬಿರಿಯಿಸೆ ಬೇಟದೊಳ್ ಬಿರಿದ ನಲ್ಲರಗಲ್ದು ಕನಲ್ದು ಒನಲ್ದು ನಲ್ಲರ ದೆಸೆಯಿಂದಂ ಅೞ್ತಿವರೆ: ಆದಿಪು, ೩, ೮೬)"
ಒಪ್ಪಂ,"[ನಾ] ಒಪ್ಪಿಗೆ (ನಿನಗೆ ಅಹಿತರ್ ಎಯ್ದೆ ತಪ್ಪಿರ್ದರ್ ಅವರ್ ತಪ್ಪಿದ ಬೞಿಕ್ಕೆ ತಪ್ಪಿದ ತಪ್ಪೇಂ ಗಳ ನನ್ನಿಗೊಪ್ಪಮಲ್ಲದೆ ತಪ್ಪೇ: ಪಂಪಭಾ, ೭. ೫೨)"
ಒಪ್ಪಿಸು,"[ಕ್ರಿ] [ಮರಳಿ] ವಶಕ್ಕೆ ಕೊಟ್ಟುಬಿಡು (ಮಗನ ಕರೆದು ಒಪ್ಪಿಸವೇೞ ಯುಧಿಷ್ಠಿರಂಗೆ ಮುನ್ ಗೆಲ್ದ ವಸ್ತುವಾಹನಚಯಮಂ: ಪಂಪಭಾ, ೬. ೭೬)"
ಒಪ್ಪು,"[ಕ್ರಿ] ಅಂದವಾಗು (ಕಳಹಂಸನಾದರಮಣೀಯತರಂ ಮದದಂತಿದಾನಗಂಧೋತ್ಕಟಂ ಒಪ್ಪುಗುಂ .. .. ಆ ವಿಜಯಾರ್ಧಪರ್ವತಂ: ಆದಿಪು, ೧. ೬೩)"
ಒಪ್ಪುಗೊಳ್,"[ಕ್ರಿ] ವಹಿಸಿಕೊ (ತನುವನಿನ್ನೊಪ್ಪುಗೊಳ್ ಮುನ್ನಮಿನ್ನುಂ ಕರಣೀಯಂ ನಿನ್ನ ವಾಕ್ಯಂ ನಿಜಮತಮೆ ಮತಂ: ಆದಿಪು, ೨. ೪೯); [ಕ್ರಿ] ಒಪ್ಪಿಸಿಕೊ (ಒಪ್ಪುಗೊಳ್ಗೆ ತನ್ನಳಿಯನಂ ಎಯ್ದೆ ಪಾಲಿಸುಗೆ ಬಂದಿದಂ ಈಗಳ್ ಅನಾಥಯೂಥಮಂ: ಆದಿಪು, ೪. ೮೪)"
ಒಂಬೈಸಾಸಿರ,"[ನಾ] ಒಂಬತ್ತು ಸಾವಿರ (ನಾಲ್ಸಾಸಿರದೈನೂಱಯ್ವದಿಂಬರ್ ಶಿಕ್ಷಕರುಂ ಒಂಬೈಸಾಸಿರರವಧಿಜ್ಞಾನಿಗಳುಂ: ಆದಿಪು, ೧೬. ೪೦ ವ)"
page,6
ಒಯ್ಕನೆ,"[ಅ] ನೇರವಾಗಿ (ನೆಱೆಯೆ ಧನುರ್ವಿದ್ಯೆಯ ಕಣ್ದೆಱೆವಿನೆಗಂ ಕಲ್ತ ನಿಮ್ಮ ಮಕ್ಕಳ ಮೆಯ್ಯೊಳ್ ಮೆಱೆದಪ್ಪೆಂ ಎನ್ನ ವಿದ್ದೆಯಂ ನೆರೆದು ನೋೞ್ಪುದನಿಬರುಮೀಗಳ್: ಪಂಪಭಾ, ೨. ೬೫)"
ಒಯ್ಯನಾಗು,"[ಕ್ರಿ] ಕ್ಷೀಣವಾಗು, ಕಾಂತಿಹೀನವಾಗು (ಸೊಡರ್ಗುಡಿ ಒಯ್ಯನಾಗೆ ಪೊಸಮಲ್ಲಿಗೆ ಕಂಪುನಾಱೆ ತಣ್ಪಿಡಿದ ಎಲರ್ ಊದೆ ಗಾವರದ ಮೆಲ್ಲುಲಿ ತುಂಬಿಯ ಗಾವರಂಂಗಳ ಗೆಡೆಗೊಳೆ: ಪಂಪಭಾ, ೪. ೧೧೦)"
ಒಯ್ಯನೆ,"[ಅ] ಮೆಲ್ಲನೆ, ಮೃದುವಾಗಿ (ಎಂದು ಒಯ್ಯನೆ ಇೞಿಪೆ ನೆಲದೊಳ್ ದುಂದುಭಿರವದೊಡನೆ ವಿಜಯಘೋಷಣೆ ನೆಗೞ್ದತ್ತು: ಆದಿಪು, ೧೪. ೧೧೩); [ಅ] ಗಮನವಿಟ್ಟು (ಭೇದಿಸಲೆಂದೆ ದಲ್ ನುಡಿದರೆನ್ನದಿರು ಒಯ್ಯನೆ ಕೇಳ ಕರ್ಣ ನಿನ್ನಾದಿಯೊಳ್ ಅಬ್ಬೆ ಕೊಂತಿ ನಿಗಮ್ಮನಹರ್ಪತಿ: ಪಂಪಭಾ, ೯. ೬೪) [ಈ ಪದ್ಯ ವೆಂಕಟಾಚಲಶಾಸ್ತ್ರಿಯವರ ಆವೃತ್ತಿಯಲ್ಲಿ ಬಿಟ್ಟುಹೋಗಿದೆ]"
ಒಯ್ಯನೊಯ್ಯನೆ,"[ಅ] ನಿದನಿದಾನವಾಗಿ (ಅಮರ್ದ ಲೀಲೆಯಿಂ ಪೆಂಡವಾಸದೊಳ್ ಪೆಂಡಿರೊಯ್ಯನೊಯ್ಯನೆ ನಡೆದರ್: ಆದಿಪು, ೧೧. ೪೧)"
ಒರಸು,"[ಕ್ರಿ] ಉಜ್ಜು, ಘರ್ಷಿಸು (ಬೆರಲೊಳ್ ಬೀಣೆಯ ತಂತಿಗಳ್ ಒರಸಿದ ಕೆಂಗಲೆಗಳ್ ಅಕ್ಷಮಾಲೆ: ಪಂಪಭಾ, ೬. ೧೦)"
ಒರೆ,"[ನಾ] ಪರೀಕ್ಷೆ (ಶರ ಚಾಪ ಚಕ್ರ ಭೀಕರಕರವಾಳಾಯುಧ ವಿರಾಜಿ ಮತ್ಕರಯುಗಂ ಇಂದು ಒರೆಗೆ ಇಡೆ ಪೆಱಂಗೆ ಮುಗಿವುದೆ: ಆದಿಪು, ೧೨. ೧೦೦); [ನಾ] ಸಮಾನ (ಸಮಕಟ್ಟಿಂಗೆ ಒರೆಗೆ ಆರುಂ ಇಲ್ಲ ಅರಿಗ ಕೇಳ್ ನಿನ್ನೊಳ್: ಪಂಪಭಾ, ೫. ೭೬)"
ಒರ್ಗುಡಿಸು,"[ಕ್ರಿ] ಓಲು, ಓರೆಯಾಗು (ಇಡಿದಿರೆ ರೋಮಕೂಪದೊಳಗೆ ಉರ್ಚಿದ ಸಾಲಸರಲ್ಗಳುಂ ತೆಱಂಬಿಡಿದಿರೆ ಬೆಟ್ಟು ಒರ್ಗುಡಿಸಿದಂತೆ ನೆಱಲ್ದಿರೆ .. .. ಬಿೞ್ದಂ ಏನೆಸೆದನೋ ಶರಶಯ್ಯೆಯೊಳ್ ಅಂದು ಸಿಂಧುಜಂ: ಪಂಪಭಾ, ೧೩, ೬೨)"
ಒರ್ಬಳಸು,"[ನಾ] ಒಂದು ಸುತ್ತು (ವನದಹನಂ ವನಾಂತರಮಂ ಒರ್ಬಳಸಾಗಿರೆ ಮುತ್ತಿ ಸುತ್ತಿ ನಡುವಿರ್ದುಂ ಆ ಮರನನೞ್ವಿದುದು: ಆದಿಪು, ೯. ೫೯)"
ಒರ್ಮೆ,"[ನಾ] ಒಂದು ಬಾರಿ (ಎಱಗಿಯುಂ ಒರ್ಮೆ ದಿವ್ಯಮುನಿಗಾರ್ತು ಉಪವಾಸಮನಿರ್ದು ಒರ್ಮೆ: ಪಂಪಭಾ, ೧. ೧೩೫)"
ಒರ್ಮೆ ನುಡಿ,"[ಕ್ರಿ] ಒಂದು ಬಾರಿ ಹೇಳು (ರಂಗತ್ತರಂಗ ವಾರ್ಧಿಚಯಂಗಳ್ ತಂತಮ್ಮ ಮೇರೆಯಂ ದಾಂಟುವೊಡಂ ಗಾಂಗೇಯನುಂ ಪ್ರತಿಜ್ಞಾಗಾಂಗೇಯನುಮೊರ್ಮೆ ನುಡಿದುದಂ ತಪ್ಪುವರೇ: ಪಂಪಭಾ, ೧. ೮೪)"
ಒರ್ಮೆಗೆ,"[ಅ] ಒಂದು ಸಲಕ್ಕೆ (ಅಸದಾಗ್ರಹಮಂ ಬಿಸುಡುವುದು ಒರ್ಮೆಗೆ ಮಱೆವುದೆನ್ನ ದುರ್ವಿಳಸನಮಂ: ಆದಿಪು, ೧೪. ೧೩೧)"
ಒರ್ಮೆಯೆ,"[ಅ] ಒಮ್ಮೆಗೇ, ಇದ್ದಕ್ಕಿದ್ದಂತೆ (ಭೀಕರರಥಚಕ್ರಮಂ ಪಿಡಿದು ನುಂಗಿದಳ್ ಒರ್ಮೆಯೆ ಧಾತ್ರಿ ಕೋಪದಿಂ: ಪಂಪಭಾ, ೧೨. ೨೦೬); ಒಟ್ಟಿಗೆ, ಒಂದೇ ಬಾರಿಗೆ (ಆ ಸತಿಯಿಕ್ಕಿದ ಕಣ್ಣ ನೀರ ಧಾರೆಗಳೊಳೆ ನಾಂದು ಎಲರ್ಚಿ ಪೊದಳ್ದು ಒರ್ಮೆಯೆ ಪಾಱಿದುವು ಉನ್ಮದಾಳಿಗಳ್: ಪಂಪಭಾ, ೫. ೧೦)"
ಒರ್ಮೊದಲ್,"[ಅ] ಒಂದೇ ಬಾರಿಗೆ (ತ್ರಿದಶೇಂದ್ರಾಮರರ್ ಕಳಕಳಪ್ರಧ್ವಾನದಿಂ ಶಾತಕುಂಭದ ಕುಂಭಂಗಳ ನೀರಂ ಒರ್ಮೊದಲೆ ಭೋರ್ಭೋರೆಂದು ಪೊಯ್ವಾಗಳ್: ಆದಿಪು: ೭. ೯೭); [ಅ] ಮೊದಲಿಗೇ (ಅನಂಗನಿರ್ದೆಡೆವೇೞ್ವವೊಲ್ ಒರ್ಮೊದಲೆ ಗೀತವಾದಿತರವಂ ಏವೇೞ್ವುದೊ ಸಭೆಯಂ ರಸದೊಳ್ ಪೂೞ್ದವೊಲೆಸೆದತ್ತು: ಆದಿಪು, ೯. ೧೪); [ಅ] ಕೂಡಲೇ (ಸಾರೆಯೊಳ್ ಅೞ್ವ ಮಹಾದ್ವಿಜನಾರಿಯ ಮಮತಾವಿಪೂರಿತ ಊರ್ಜಿತರವದಿಂ ಕಾರುಣ್ಯಾಕ್ರಂದನಂ ಅನಿವಾರಿತಮೊರ್ಮೊದಲೆ ಬಂದು ತೀಡಿತ್ತಾಗಳ್: ಪಂಪಭಾ, ೩. ೨೪)"
ಒರ್ಮೊರ್ಮೆ,"[ನಾ] ಒಂದೊಂದು ಬಾರಿ (ಕಡಕುಂ ಪೆಟ್ಟೆಯುಂ ಒತ್ತೆ ಮೆಲ್ಲಡಿಗಳಂ ಬಳ್ಕುತ್ತುಂ ಅಳ್ಕುತ್ತುಂ ಓರಡಿಗೆ ಒರ್ಮೊರ್ಮೆ ಕುಳುತ್ತುಂ ಏೞುತಿರೆ: ಪಂಪಭಾ, ೩. ೯)"
ಒರ್ವ,"[ನಾ] ಒಬ್ಬ (ಒರ್ವ ಗೋವಳಂ ಅನಿಬರ ಸಾವುಮಂ ಕಂಡು: ಪಂಪಭಾ, ೮. ೯೫ ವ)"
ಒರ್ವಾಗ,"[ನಾ] ಒಂದು ಭಾಗ, ಪಾಲು (ಏಗೆಯ್ದುಂ ಎನ್ನ ಧರೆಯ ಒರ್ವಾಗಮುಮಂ ನೀಮೆ ಬೆಸಸೆಯುಂ ಕುಡದೆ ಇನಿತಂ ಮೇಗಿಲ್ಲದೆ ನೆಗೞ್ದು ಅೞಿದಂ ನಾಗಧ್ವಜಂ: ಪಂಪಭಾ, ೧೪. ೬)"
ಒರ್ವುಳಿ,"[ನಾ] ಒಂದು ಕಡೆ, ಗುಂಪಾಗಿ (ತಮ್ಮನಿಬರುಮಂ ಅಂದು ಒರ್ವುಳಿ ನೆರೆದು ಅತಿಲಲಿತದೋರ್ವೀಸುಖಮಂ ಉಣುತುಮಿರೆ ಪಲಕಾಲಂ: ಆದಿಪು, ೬. ೪)"
ಒರ್ವೆಸರ್,"[ನಾ] ಒಂದೇ ಹೆಸರು, ಅದೇ ಹೆಸರು (ಹತೋಶ್ವತ್ಥಾಮಾ ಎನೆ ನೃಪಂ ಅಶ್ವತ್ಥಾಮನೆ ಗೆತ್ತು ಒಣರ್ದಂ ಒವಜಂ ಒರ್ವೆಸರಿಭಮಂ: ಪಂಪಭಾ, ೧೨. ೨೭)"
ಒಱಗು,"[ಕ್ರಿ] ಮಲಗು (ಅಗ್ನಿಹೋತ್ರಶಾಲೆಗೆ ವಂದು ದರ್ಭಶಯನದೊಳ್ ಒಱಗಿ ಬೆಳಗಪ್ಪ ಜಾವದೊಳ್: ಪಂಪಭಾ, ೧೩. ೩೨ ವ)"
ಒಱಂಟ,"[ನಾ] ಒರಟ, ಗಡುಸಾದವನು (ಕಣ್ಗಾಣದ ಇಂತಪ್ಪ ಏಕಗ್ರಾಹಿಗಂ ಒಱಂಟಂಗಂ ರಥಮಂ ಎಸಗೆಂ ಎಂದು ವರೂಥದಿಂದ ಇೞಿದು ಪೋಗೆ: ಪಂಪಭಾ, ೧೨. ೨೦೫ ವ)"
page,7
ಒಱಂಟು,"[ನಾ] ಮೊಂಡುತನ (ನೀನೆ ಜೆಟ್ಟಿಗನೈ ಮುನ್ನಿನ ಒಱಂಟುವೇಡ ಮಗನೇ ಕೈಕೊಳ್ ಧರಾಭಾರಮಂ: ಪಂಪಭಾ, ೧. ೮೧)"
ಒಱಂಟುತನ,"[ನಾ] ಒರಟುತನ, ಬಿರುಸು (ನಿನ್ನ ಒರಂಟುತನಂ ಕೈಗೞಿವಾಯ್ತು ಅದಪ್ಪೊಡೆ ಮಹಾಭಾರಾವತಾರಂ ರಣೋದ್ಯತನಾಗು ಎಂಬುದಂ ಎಮ್ಮಂ ಅನ್ಯರವೊಲೇಂ ನೀಂ ಪ್ರಾರ್ಥಿಸಲ್ವೇೞ್ಪುದೇ: ಪಂಪಭಾ, ೧೦. ೧೦)"
ಒಱದೞ್ಕರ್ತು,"[ಗು] ಮುದ್ದಿನಿಂದ (ಬಾಲಾರ್ಕನಂ ಪೋಲ್ತು ಭಾಸುರತೇಜೋಧಿಕನಪ್ಪ ಬಾಳನಂ ಒಱಲ್ದೞ್ಕರ್ತು ನೋಡುತ್ತುಂ: ಆದಿಪು, ೭. ೪೪)"
ಒಱಲ್,"[ಕ್ರಿ] ಪ್ರೀತಿಸು (ಇಂದ್ರನರೇಂದ್ರವಂದ್ಯನಂ ಒಱಲ್ದು ಎತ್ತಾನುಮೋರೊರ್ಮೆ ಚಿಂತಿಸಿದೊಂಗಂ ಪವಣಿಲ್ಲ ಪುಣ್ಯಂ: ಆದಿಪು, ೧. ೩೭); [ಕ್ರಿ] ಆಸೆಪಡು (ಪುಸಿಯ ಪರಾಂಗನಾರತದ ಮದ್ಯದ ಮಾಂಸದ ಮೆಯ್ಗೆ ಒಱಲ್ದ ದುರ್ವ್ಯಸನಿಯ ಮಾಡಿದೋದೆ ನಿಮಗಾಗಮಮಾಗಿರೆ ಅಸತ್ಯವಾದಮಂ ಪೊಸಯಿಸಿ: ಆದಿಪು, ೨. ೧೧); [ನಾ] ಆಸಕ್ತಿ ಹೊಂದು (ನೀಲಾಂಜನೆ ತನ್ನಾಟಮನೊಱಲ್ದು ನೋಡುವ ನೋಟಕರಂ ತವದ ಮಾೞ್ಕೆಯಿಂ ಮೋಹಿಸಿದಳ್: ಆದಿಪು, ೯. ೩೮); [ಕ್ರಿ] ಕಾಮಿಸು (ಒಱಲ್ದು ನಲ್ಲಳೊಳ್ ನೀನ್ನಡೆ ನೋಡಿಯುಂ ಬಯಸಿ ಕೂಡಿಯುಮಾಗಡೆ ಸಾವೆಯಾಗಿ ಪೋಗಿನ್ನೆನೆ ರೌದ್ರಶಾಪಪರಿತಾಪವಿಳಾಪದೊಳಾ ಮಹೀಶ್ವರಂ: ಪಂಪಭಾ, ೧. ೧೧೨)"
ಒಱಲ್,"[ಕ್ರಿ] ಆಸೆಪಡು (ಪುಸಿಯ ಪರಾಂಗನಾರತದ ಮದ್ಯದ ಮಾಂಸದ ಮೆಯೊಱಲ್ದ ದುರ್ವ್ಯಸನಿಯ ಮಾಡಿದೋದೆ: ಆದಿಪು, ೨. ೧೧); [ಕ್ರಿ] ಪ್ರೀತಿಸು (ಲಲಿತವಧೂರಮ್ಯಸಂಗೀತದಿಂ ರಂಜಿಸೆ ಪೀರ್ದಂ ದಿವ್ಯಭೋಗಾಮೃತರಸಮಂ ಒಱಲ್ದು ಅೞ್ತಿಯಿಂದಚ್ಯುತೇಂದ್ರಂ: ಆದಿಪು, ೬. ೧೮)"
ಒಱಲ್ಚು,"[ಕ್ರಿ] ಧ್ವನಿಮಾಡು (ಮಣಿಕಂಠನಾದಂ ಒಱಲ್ಚೆ ಸೇಸೆಯಂ ತಳಿದರ್ ಅನಂಗಜಂಗಮಲತಾಲಲಿತಾಂಗಿಯರ್: ಪಂಪಭಾ, ೪. ೫೯"
ಒಱವು,"[ನಾ] ಊಟೆ, ಒರತೆ (ಮೇರುವ ಪೊಂ ಕಲ್ಪಾಂಘ್ರಿಪದ ಆರವೆ ರಸದ ಒಱವು ಪರುಸವೇದಿಯ ಕಣಿ ಭಂಡಾರದೊಳ್ ಉಂಟೆನೆ ಕುಡುವ ಅನಿವಾರಿತ ದಾನಕ್ಕೆ ಪೋಲ್ವರಾರ್ ಬದ್ದೆಗನಂ: ಪಂಪಭಾ, ೧. ೨೮)"
ಒಱೆ,"[ಕ್ರಿ] ಸ್ರವಿಸು (ಸೋಂಕಿನೊಳ್ ಒಱೆವ ಇಂದುಕಾಂತ ಮಣಿಪುತ್ರಿಕೆಯಂದದಿಂ ಒಪ್ಪಿ ತೋಱಿದಳ್: ಆದಿಪು, ೪. ೪೯); [ಕ್ರಿ] ಸುರಿ, ಜಿನುಗು (ಅತಿವಿಶದವಿಶಾಲ ಊರುಕ್ಷತದಿಂದೊಱೆದನಿತು ಜಡೆಯುಮಂ ನಾಂದಿ ಮನಃಕ್ಷತದೊಡನೆ ಎೞ್ಚರಿಸಿದುದು ಉತ್ಥಿತಮಾ ವಂದಸ್ರಮಿಶ್ರಗಂಧಂ ಮುನಿಯಂ: ಪಂಪಭಾ, ೧. ೧೦೫); [ನಾ] ಕತ್ತಿಯ ಕವಚ (ಪಿಡಿಕೆಯ್ ತೀವಿದ ಕೂರ್ಗಣೆ ಮಡಕಾಲ್ವರಂ ಅಲೆವ ಕಚ್ಚೆ ನಿಡಿಯಸಿಯ ಒಱೆ ಕರ್ಪಿಡಿದ ಪಣೆಕಟ್ಟು ಕೆಯ್ಪಡೆ ಬೆಡಂಗನೊಳಕೊಳೆ ಧನುರ್ಧರರ್ ಪೆಣೆದೆಚ್ಚರ್: ಪಂಪಭಾ, ೧೦. ೭೧)"
ಒಱೆದುರ್ಚು,"[ಕ್ರಿ] ಒಱೆ, ಸ್ರವಿಸು (ಮಹೋರಗನೆಯ್ದೆ ಪಲ್ಗಳರ್ದೊಡೆ ಕಿಡಿವೀೞೆ ನೆತ್ತರ್ ಒಱೆದುರ್ಚುಗೆ ಕೊಂಡುದು ತತ್ಪಪಸ್ವಿಯಂ: ಆದಿಪು, ೨. ೪೦)"
ಒಲವರ,"[ನಾ] ಪ್ರವೃತ್ತಿ, ಒಲವು (ಮೃಗದ ಒಲವರಮುಮಂ ಅರಸನ ಬಗೆಯುಮಂ ಅಱಿದು ಅಲಸದೆ ಎಳಸಿ ಓಲಗಿಸಲ್ ನೆಟ್ಟನೆ ಬಲ್ಲನುಳ್ಳೊಡೆ ಅವನಲ್ತೆ ಗುಣಾರ್ಣವ ಬೇಂಟೆಕಾಱಂ ಓಲಗಕಾಱಂ: ಪಂಪಭಾ, ೫. ೪೨); [ನಾ] ಪ್ರೀತಿ, ಗೌರವ (ಮನದೆ ಒಲವರಂ ಉಳ್ಳೊಡೆ ಕುಡು ಮನೆಯೊಳ್ ಹರಿಗೆ ಅಗ್ರಪೂಜೆಯಂ: ಪಂಪಭಾ, ೬. ೪೫)"
ಒಲವು,"[ನಾ] ಗಂಡುಹೆಣ್ಣಿನ ಪ್ರೇಮ (ಒರ್ಮೆಯುಂ ಅವಚಱದ ಒಲವಿನ ಕೂರ್ಮೆಯ ತತ್ಪತಿಗಂ ಆಕೆಗಂ ನಿಜವಂಶಕ್ಕಾರ್ಮಮೆನೆ ಪುಟ್ಟಿದರ್ ಜಯವರ್ಮ ಶ್ರೀವರ್ಮರೆಮಬರಿರ್ವರ್ ತನಯರ್: ಆದಿಪು, ೨. ೩೭)"
ಒಲಿ,"[ಕ್ರಿ] ಒಲ್, ಆಸೆಪಡು (ಕುಲಮೆಂಬುದುಂಟೆ ಬೀರಮೆ ಕುಲಮಲ್ಲದೆ ಕುಲಮನಿಂತು ಪಿಕ್ಕದಿರಿಂ ನೀಂ ಒಲಿದಲ್ಲಿ ಪುಟ್ಟಿ ಬಳೆದಿರೊ ಕುಲಮಿರ್ದುದೆ ಕೊಡದೊಳಂ ಶರಸ್ತಂಬದೊಳಂ: ಪಂಪಭಾ, ೨. ೮೩)"
ಒಲಿಸು,"[ಕ್ರಿ] ಪ್ರೀತಿಸುವಂತೆ ಮಾಡು (ಒಲಿಸುವ ರೂಪು ಗಾಡಿಯೊಳೊಡಂಬಡೆ ಗಾಡಿ ವಿಳಾಸದೇೞ್ಗೆಯೊಳ್ ನೆಲಸೆ: ಆದಿಪು, ೧. ೭೨)"
ಒಲೆ,"[ಕ್ರಿ] ಓಲಾಡು, ತೂಗಾಡು (ಆಂತು ಒಲೆಯದಿರ್ ಉರ್ಕಿನೊಳ್ ನುಡಿವೆ ಈ ಕರಿ ಸೂಕರಿಯಲ್ತೆ: ಪಂಪಭಾ, ೧೧. ೭೩)"
ಒಲೆಗಲ್,"[ನಾ] ಒಲೆಯ ಕಲ್ಲು (ಬೀಡಿಂಗೆ ಬೀಡುವಿಡಲ್ ನೆಲನುಂ ಆನೆಗಂಬಕ್ಕೆ ಒಲೆಗಲ್ಗಳ್ಗೆ ಬೆಟ್ಟುಗಳುಂ ಗುಡಿಯ ಗೂಂಟಕ್ಕೆ ಬಲ್ಲಡವಿಗಳುಂ: ಪಂಪಭಾ, ೯. ೧೦೪ ವ)"
ಒಲ್,"[ಕ್ರಿ] ಸಂಭ್ರಮದಿಂದ ಕೂಡು (ತಳಿರ್ಗಳಸಂ ಮುಕುಂದ ರವಂ ಎತ್ತಿದ ಮುತ್ತಿನ ಮಂಟಪಂ ಮನಂಗೊಳಿಪ ವಿತಾನಪಙ್ಕ್ತಿ ಪಸುರ್ವಂದಲೊಳ್ ಒಲ್ದು ಎಡೆಯಾಡುವ ಎಯ್ದೆಯರ್: ಪಂಪಭಾ, ೧. ೧೦೭); [ಕ್ರಿ] ಬಯಸು (ನೀನಾರ್ಗೆ ಏಕೆ ಬಂದೆಯೆಂದೊಡೆ ಎರಡೞಿಯದೊಲ್ದು ನಿನ್ನೊಳೆರಡಂ ನುಡಿಯಲಾಗದೆನಗೆ ಬನಂ ಹಿಡಿಂಬವನಂ ಎಂಬುದು: ಪಂಪಭಾ, ೩. ೧೪ ವ); [ಕ್ರಿ] ಇಷ್ಟಪಡು (ಈ ಕೂಸುಗಳ್ ಯೋಗ್ಯರಪ್ಪುದಂ ಇನ್ನು ಒಲ್ವೊಡೆ ಶಸ್ತ್ರವಿದ್ಯೆಗೊವಜಂ ನೀನಾಗು ಕುಂಭೋದ್ಭವಾ: ಪಂಪಭಾ, ೨. ೫೩); [ಕ್ರಿ] ಮೋಹಗೊಳ್ಳು, ಪ್ರೀತಿಸು (ಸುಯೋಧನನ ರಾಜ್ಯಮಂ ಒಲ್ವೊಡಂ ಶಲ್ಯನನೆ ಸಾರಥಿಮಾಡಿ ಕಾದುವುದು ಎಂದು ಪರಸಿ ಪೋಗೆಂಬುದುಂ: ಪಂಪಭಾ, ೧೨. ೫೯ ವ)"
ಒಲ್ದನಿಲ್ಲ,"[ನಾ] ಇಷ್ಟಪಟ್ಟವನಾಗಲಿಲ್ಲ, ಇಷ್ಟಪಡಲಿಲ್ಲ (ನಲ್ಲಳ ರತಿಶ್ರಮವಿಶ್ಲಥಕೇಶಪಾಶದೊಳ್ ಸವಸವನಾಗಿ ತೋಱಿದಪುದು ಎಂಬುದೆ ಕಾರಣದಿಂದಂ ಗುಣಾರ್ಣವಂ ಇಡಲ್ ಒಲ್ದನಿಲ್ಲ: ಪಂಪಭಾ, ೫. ೫೧)"
ಒಲ್ಲಂ,"[ಕ್ರಿ] (√ಒಲ್) ಪ್ರೀತಿಸನು (ಅಸಿಯಳಂ ಒಲ್ಗುಂ ಒಲ್ಲಂ ಅಣಂ ಎನ್ನದೆ ರೂಪನೆ ನೋಡಿ ಕೂಡಲಾಟಿಸಿ ಪರಿದೆಯ್ದಿ: ಪಂಪಭಾ, ೫. ೧೩)"
ಒಲ್ಲಣಿಗೆ,"[ನಾ] ಒದ್ದೆಯಾದ ಬಟ್ಟೆ, ಸ್ನಾನವಸ್ತ್ರ (ಧರಾತಳಮಂ ಒಲ್ಲಣಿಗೆಯಂ ಪಿೞಿವಂತೆ ತಳಂ ಎಯ್ದೆ ಸುರುಳ್ವಿನಂ ಮುಯ್ಯೇೞು ಸೂೞ್ ಪಿೞಿದ ಸಾಹಸಮುಂ: ಪಂಪಭಾ, ೧೨. ೪೮ ವ)"
ಒಲ್ಲದೆ,"ಒಪ್ಪದೆ (ಒಲ್ಲದೆ ಉೞಿದು ಅಟ್ಟಿದೊಡೆ ಅಂದು ಕುಬೇರನಿತ್ತುದು: ಪಂಪಭಾ, ೪. ೮೬)"
page,8
ಒಲ್ಲನುಲಿ,"[ಕ್ರಿ] [ಒಲ್ಲನೆ+ಉಲಿ] ಕಿರಿಚಿಕೊ (ನೆಲನದಿರೆ ಬರ್ಪ ವಿಕ್ರಮಾರ್ಜುನನ ಬರವಿಂಗೆ ಕುರುಬಲಮೆಲ್ಲಂ ಮೆಲ್ಲನುಲಿದೋಡಿ ಸುರಾಪಗಾನಂದನನ ಮಱೆಯಂ ಪೊಕ್ಕಾಗಳ್: ಪಂಪಭಾ, ೧೧. ೧೨ ವ)"
ಒಲ್ಲನೆ,"[ಅ] ಒಪ್ಪನೆ, ಇಷ್ಟಪಡದೆ (ಒಂದೆ ಸರಲಿಂದಂ ಅವನೆರ್ದೆಯಂ ದೊಕ್ಕನೆ ತಿಣ್ಣಂ ಎಚ್ಚು ಕೊಲಲೊಲ್ಲನೆ: ಪಂಪಭಾ, ೧೧. ೯೬)"
ಒವಜ,"[ನಾ] [ಉಪಾಧ್ಯಾಯ] ಗುರು (ಈ ಕೂಸುಗಳ್ ಯೋಗ್ಯರಪ್ಪುದಂ ಇನ್ನೊಲ್ವೊಡೆ ಶಸ್ತ್ರವಿದ್ಯೆಗೆ ಒವಜಂ ನೀನಾಗು ಕುಂಭೋದ್ಭವಾ: ಪಂಪಭಾ, ೨. ೫೩)"
ಒವಜುಗೆಯ್,"[ಕ್ರಿ] ಪಾಠ ಹೇಳಿಕೊಡು (ಬವರದೊಳೇಂ ಬಲ್ಲಂ ಕರಂ ಒವಜುಗೆಯಲ್ ಪೆಱರ್ಗೆ ಕರಮೆ ತನಗೆ ಅಱೆಯಂ ಅದೆಂತುವೊ ನುಡಿ ತಪ್ಪದು ಕಮ್ಮರಿಯೊವಜಂ ಬಿಲ್ಲೊವಜಂ ಎಂಬುದು ಮಾಡುವೆನೇ: ಪಂಪಭಾ, ೧೨. ೩)"
ಒಸಗೆ,"[ನಾ] ಉತ್ಸವ (ನಿಶಾವಸಾನಸಮಯದೊಳ್ ತತ್ಪುರ ಬಹಿರ್ಭಾಗಸ್ಥಿತ ಮನೋಹರೋದ್ಯಾನಾಸೀನ ಯಶೋಧರ ಗುರುಗಳ ಕೇವಳಜ್ಞಾನೋತ್ಪತ್ತಿಯೊಸಗೆಗೆ: ಆದಿಪು, ೩. ೨೧ ವ); [ನಾ] ಶುಭ, ಮಂಗಳಕಾರ್ಯ (ಖರಕರಸಮಪ್ರಭಂ ಚಕ್ರರತ್ನಮೊಡವುಟ್ಟೆ ಪುಟ್ಟಿದೆರಡು ಒಸಗೆಯೋಳಂ: ಆದಿಪು, ೩. ೨೭); [ನಾ] ಸತ್ಕಾರ ಸಮಾರಂಭ (ಆರಾಧ್ಯ ಗೃಹಸ್ಥರಾದರೊಳಮಿನ್ನಾರ್ ತಕ್ಕರ್ ಆರೈವೆನೊಯ್ಯನೆ ಉಪಾಯಾಂತರದಿಂದಂ ಎಂದು ಒಸಗೆಯಂ ತದ್ವ್ಯಾಜದಿಂ ಮಾಡಿದಂ: ಆದಿಪು, ೧೫. ೬); [ನಾ]  ಸಮಾರಂಭ, ಉತ್ಸವ (ಪಾಂಡುರಾಜಂಗೆ ಧೃತರಾಷ್ಟ್ರನಂಗಹೀನನೆಂದು ವಿವಾಹದೊಸಗೆಯೊಡನೆ ಪಟ್ಟಬಂಧದೊಸಗೆಯಂ ಮಾಡಿ ನೆಲನನಾಳಿಸೆ: ಪಂಪಭಾ, ೧. ೧೦೭ ವ); [ನಾ] ಸಂತೋಷ (ಮಕ್ಕಳ್ ಒಸಗೆಯಂ ಈವುದು ನಿನ್ನೆಸಕದ ಮಸಕಮನೆ ಪೋಲ್ವ ಮಗನಂ ಮಘವಾ: ಪಂಪಭಾ, ೧. ೧೩೯); [ನಾ] ಕಾಣಿಕೆ (ನಿನಗೆ ಒಸಗೆ ಇದೇನಂ ಕುಡುವುದೆಂದೊಡೆ ಎಂದಳ್ ಮಕ್ಕಳೊಸಗೆಯನೆನಗೀವುದು: ಪಂಪಭಾ, ೧. ೧೩೯); [ನಾ]  ಶುಭ ಸಂದೇಶ (ಧನಂಜಯನ ಬರವಿನ ಸಂತಸದೊಸಗೆ ಪಡೆಮಾತಂ ಮುಂದುವರಿದಱಿಪುವಂತೆ: ಪಂಪಭಾ, ೪. ೩೨ ವ); [ನಾ] ಪ್ರೀತಿ (ದ್ರುಪದನಂದನಂಗೆ ಬೞಿಯನಟ್ಟಿ ಬರಿಸಿ ಪಿರಿದುಂ ಒಸಗೆವೆರಸು ತಾನೆ ವೀರಪಟ್ಟಮಂ ಕಟ್ಟಿ: ಪಂಪಭಾ, ೧೧. ೫ ವ)"
ಒಸಗೆಮರುಳ್ಗೊಳ್,"[ಕ್ರಿ] ಸಂತೋಷದಿಂದ ಹುಚ್ಚೇರು (ಪರಿಜನಮುಂ ಪುರಜನಮುಂ ಒಸಗೆಮರುಳ್ಗೊಂಡು ನಿರ್ಭರಕ್ರೀಡಾ ರಸಪರವಶರಾದಾಗಳ್: ಆದಿಪು, ೭. ೧೧೨ ವ)"
ಒಸಗೆವರ್,"[ಕ್ರಿ] ಮಂಗಳವುಂಟಾಗು (ಭುವನಕ್ಕೆಲ್ಲಂ ಒಸಗೆವರ್ಪಂತೆ: ಬಂದ ವಸಂತದೊಳ್: ಪಂಪಭಾ, ೫. ೩೫ ವ)"
ಒಸಗೆವಾತು,"[ನಾ] ಸಂತೋಷ ಸಮಾಚಾರ (ಪಾಂಡವರಂ ಇಕ್ಕಿದ ಒಸಗೆವಾತುಗಳಂ ಈಗಳೆ ಕೇಳಿಸುವೆಂ: ಪಂಪಭಾ, ೧೩. ೧೦೫ ವ)"
ಒಸರ್,"[ಕ್ರಿ] ಜಿನುಗು (ಒಸರ್ದಪುದು ಅಮರ್ದೆನೆ ಪಾಲ್ಮೞೆ ಪಸರಿಸಿತೆನೆ ಜಗಮನೊಡನೆ ಕಪ್ಪುರದ ರಜಂ ಮುಸುಕಿದುದೆನೆ: ಆದಿಪು, ೧೨. ೧೧)"
ಒಸೆ,"[ಕ್ರಿ] ಹಿಗ್ಗು (ಸಹಜಭಕ್ತಿಯ ಭರದಿಂ ಸುರಪತಿಯ ಬೆಸೆದಿಂ ಒಸೆದಂ ಧನದಂ: ಆದಿಪು, ೭. ೩); [ಕ್ರಿ] ಸಂತೋಷಿಸು (ಕರಂ ಮೇಳಿಸಿದಪ್ಪುದೆನ್ನೆರ್ದೆಯಂ ಎಂದು ಬೊದಿಲ್ಲನೆ ಪಾಯ್ದು ನೀರೊಳಾ ಬಾಳನನಾದಮಾದರದೆ ಕಂಡೊಸೆದು ನಿಧಿಗಂಡನಂತೆವೋಲ್: ಪಂಪಭಾ, ೧. ೯೬); [ಕ್ರಿ] ಪ್ರೀತಿಯಿಂದ (ಪುಟ್ಟುವುದುಂ ಧರ್ಮಮೊಡವುಟ್ಟಿದುದು ಈತನೊಳೆ ಧರ್ಮನಂಶದೊಳ್ ಈತಂ ಪುಟ್ಟಿದನೆಂದಾ ಶಿಶುಗೊಸೆದಿಟ್ಟುದು ಮುನಿಸಮಿತಿ ಧರ್ಮಸುತನೆನೆ ಪೆಸರಂ: ಪಂಪಭಾ, ೧. ೧೨೨); [ಕ್ರಿ] ಪ್ರೀತಿಸು (ಬೆಸನೇಂ ಏಗೆಯ್ವುದೊ ನಿನಗೊಸೆದೇನಂ ಕುಡುವುದು ಎಂದೊಡೆ ಅವಳ್ ಮಕ್ಕಳ ಒಸಗೆಯನೆನಗೀವುದು ನಿನ್ನೆಸಕದ ಮಸಕಮನೆ ಪೋಲ್ವ ಮಗನಂ ಮಘವಾ: ಪಂಪಭಾ, ೧. ೧೩೯); [ಕ್ರಿ] ಇಷ್ಟಪಡು (ತುಂಬಿದ ರಕ್ತತೆಯಿಂ ನಿಜಬಿಂಬಂ ವಾರುಣಿಯನೊಸೆದು ಸೇವಿಸೆ ನಾಣ್ಗೆಟ್ಟಂಬೋಲ್ ತೇಜಂ ಮಸುಳ್ವಿನಂ ಅಂಬರಮಂ ಬಿಸುಟಂ ಆಗಳಂಬುಜಮಿತ್ರಂ: ಪಂಪಭಾ, ೩. ೨೩); [ಕ್ರಿ] ಅನುಗ್ರಹಿಸು (ಬೀರವಟ್ಟಮಂ ಆನಿರೆ ನೀಂ ಈ ಸೂತಸುತಂಗೆ ಎಡೆಗೊಂಡು ಕೈವಾರದಿಂದ ಒಸೆದು ಇತ್ತೊಡಂ ಏನಾಯ್ತು: ಪಂಪಭಾ, ೧೨. ೪೩); [ನಾ] ಅನುರಾಗ ತೋರು (ಜಯವಧು ಕೂರ್ತು ಒಸೆದಿರ್ಕುಂ ಮಾವ ನಿಮ್ಮ ದಯೆಯಿಂದೆಮ್ಮಂ: ಪಂಪಭಾ, ೧೨. ೯೦)"
ಒಳಂ,"ಇದೆ (ಪ್ರಿಯಸತಿಯಾನನೇಂದುವೊಳಂ ಇಂದುವೊಳಂ ಬಿದಿ ಮುನ್ನಂ ಆವುದಂ ನಯದೊಳೆ ನೋಡಿ ಮಾಡಿದಂ: ಪಂಪಭಾ, ೪. ೭೦)"
ಒಳಕೊಂಡಿರ್,"[ಕ್ರಿ] ತನ್ನ ಪಾಡಿಗೆ ತಾನಿರು (ಏನನೆಂಬೆಂ ಅಂದೊಳಕೊಂಡಿರ್ಪುದಱಿಂದಂ ಆದುದೆನಗೀ ವಾಚಂಯಮಂ ಸಂಯಮಂ: ಆದಿಪು, ೩. ೪೧)"
ಒಳಕೊಳ್,"[ಕ್ರಿ] ಸಹಿಸಿಕೊ (ಬಂದು ನಲ್ಲಂ ಮುನಿಸನೊಳಕೊಂಡು ಮುಖಮಂ ಮುಗುಳ್ನಗೆವೆರಸು ನುಡಿದು ಗೆಂಟಾದಂ: ಆದಿಪು, ೧೨. ೨೯ ವ); [ಕ್ರಿ] ಸೇರಿಸಿಕೊ (ಪತಾಕೆಯೊಂದು ವಿಭ್ರಮಮನೆ ಪೋಲೆ ಪುರ್ವಿನ ಪೊಡರ್ಪು ಒಳಕೊಂಡುದವಳ್ಗೆ ಗರ್ಭಚಿಹ್ನಮೆ ಗಳ ಗರ್ಭದರ್ಭಕನ ಸೂಚಿಪ ಮುಂದಣ ರಾಜ್ಯಚಿಹ್ನಮಂ: ಪಂಪಭಾ, ೧. ೧೨೦); [ಕ್ರಿ] ಒಗ್ಗೂಡು, ಸೇರು (ಪೊನಲ್ಗಳ ಕೆಂಪು ಪಸುರ್ಪು ಕರ್ಪು ಬೆಳ್ಪು ಒಳಕೊಳೆ ಶಕ್ರಕಾರ್ಮುಕವಿಳಾಸಮಂ ಏನೆರ್ದೆಗೊಂಡು ಬೇಟದತ್ತಳಗಮಂ ಉಂಟುಮಾಡಿದುದೋ ಕಾಮನ ಕಾರ್ಮುಕದಂತೆ ಕಾರ್ಮುಕಂ: ಪಂಪಭಾ, ೭. ೨೫); [ಕ್ರಿ] ಸ್ವೀಕರಿಸು (ನೀಂ ತಲೆವೀಸದೆ ಉರ್ವರಾಶ್ರೀಯನಿದಾಗದೆನ್ನದೆ ಒಳಕೊಳ್: ಪಂಪಭಾ, ೧೪. ೧೭)"
ಒಳಗಾಗು,"[ಕ್ರಿ] ಪಕ್ಕಾಗು (ವಿತ್ರಸ್ತಕರ್ಮರಿಪುವ ಜಗತ್ತ್ರಯದೀಪನ ಕಾಣ್ಕೆಗೊಳಗಾದುದು ಲೋಕತ್ರಯಂ: ಆದಿಪು, ೧. ೪೭); [ಕ್ರಿ] ಸಿಕ್ಕಿಹಾಕಿಕೊ (ಅವಚಱದೊಂದೆ ಪದ್ಮದೊಳೆ ನೇಲ್ದು ಒಳಗಾದ ಅಳಿಗೆ ಎಮ್ಮ ವೃತ್ತಿ ಸಂಭವಿಸದು: ಆದಿಪು, ೧೧. ೧೩೦)"
ಒಳಗು,"[ನಾ] ಒಳಗಿನದು, ತಿರುಳು (ಪೊಱಗಣ್ಗೆ ಸಯ್ದರೆನೆ ತಾವೊಳಗಂ ತವೆ ತೋಡಿ ತಿಂದು ರಕ್ಕಸಿಯರ ಕಂಡ ಕುಂಬಳದವೊಲಾಗಿರೆ: ಪಂಪಭಾ, ೯. ೪೮); [ನಾ] ಮರ್ಮ, ಮನಸ್ಸು (ಒಗೆದ ಸುತಶೋಕದಿಂದ ಆವಗೆಯಂತೆ ಒಳಗು ಉರಿಯೆ ಭೋಂಕನೆ ಎರ್ದೆ ತೆಱೆಯಲ್: ಪಂಪಭಾ, ೧೨. ೨೮); [ನಾ] ರಹಸ್ಯ (ಒಳಗಱಿಯದೆ ಕೌರವಬಳಜಳನಿಧಿ ಬೊಬ್ಬಿಱಿದು ಮೇಲುದಂ ಬೀಸಿದೊಡೆ: ಪಂಪಭಾ, ೧೨. ೨೦೧)"
ಒಳಗುಮಾಡು,"[ಕ್ರಿ] ಸೇರಿಸಿಕೊ (ಸಲೆ ಪೂತ ಚೂತಲತೆಯಂ ಒಳಗುಮಾಡಿ ಬಳಸಿದ ಮಾಧವೀಲತೆಯ ಬಳ್ಳಿವಳ್ಳಿಯ ಬಳ್ಳಿಗಾವಣದ ಮುಂದೆ: ಆದಿಪು, ೧೧. ೭೩ ವ)"
ಒಳನ್,"ಇದ್ದಾನೆ (ಕುಳಗಿರಿಯಂ ಸರೋಜನಿಲಯಂ ಮನುಜಾಕೃತಿಯಾಗೆ ಮಾಡಿದಂತು ಒಳನ್ ಎನಿಪಂತುಟಪ್ಪ ಪೊಸಬಣ್ಣದೊಳ್: ಪಂಪಭಾ, ೨. ೩೮)"
ಒಳಪೊಯ್,"[ಕ್ರಿ] ವಶಪಡಿಸಿಕೊ, ಒಳಗೆ ಹಾಕಿಕೊ (ಒಳಪೊಯ್ಯಲ್ ನಿನ್ನನಾ ಕನ್ನೆಯ ತುಱುಗೆಮೆಗಳ್ ಸುತ್ತಲುಂ ನಿನ್ನನಾ ಕೋಮಳೆಯಂದಂಬೆತ್ತ ಸುತ್ತುಂಗುರುಳ್ ಅಳವಡಿಸಲ್: ಆದಿಪು, ೪. ೨೧)"
ಒಳರೆನಿಸೆಂ,"ಇದ್ದಾರೆ ಎನ್ನಿಸೆನು, ಎಂದರೆ ಉಳಿಸುವುದಿಲ್ಲ (ಮುಳಿದಿಂತು ಬೆಸಸೆ ನಿಮ್ಮಡಿಯೊಳೆ ಮಾರ್ಕೊಂಡು ಎಂತು ನುಡಿವೆಂ ಉಸಿರೆಂ ನಿಮ್ಮಂ ಮುಳಿಯಿಸಿದ ಸುರಾಸುರರುಮಂ ಒಳರೆನಿಸೆಂ: ಪಂಪಭಾ, ೧೨. ೧೩೧)"
ಒಳರೇ,"ಇದ್ದಾರೆಯೇ, ಇಲ್ಲ (ದಿವಿಜರ್ ವಾಯುಪಥದೊಳ್ ಶಿತಾಸ್ತ್ರಂಗಳಂ ಪೊಂಕಂಗಿಡಿಸೆ ಸುಗಿದಂ ಭಾರ್ಗವಂ ಇದೇಂ ಪ್ರತಿಜ್ಞಾಗಾಂಗೇಯಂಗೆ ಅದಿರದೆ ಇದಿರ್ ನಿಲ್ವನ್ನರೊಳರೇ: ಪಂಪಭಾ, ೧. ೮೦)"
page,9
ಒಳರ್,"ಇದ್ದಾರೆ, ಇದ್ದ ಹಾಗೆಯೇ (ನೀನುಳ್ಳೊಡೆ ಎಲ್ಲರುಂ ಒಳರ್ ಎಮಗೆ ಏನುಂ ಅೞಲ್ ಮನದೊಳಿಲ್ಲ ಅದೆಂತೆನೆ ಮಗನೇ ಭಾನುವೇ ಸಾಲದೆ ಪಗಲೆನಿತಾನುಂ ದೀವಿಗೆಗಳ್ ಉರಿದೊಡೆಂ ನಂದಿದೊಡೇಂ: ===, ೧೩. ೧೧)"
ಒಳಱು,"[ಕ್ರಿ] ಊಳಿಡು (ಪ್ರತಿಮೆಗಳೞ್ತು ಮೊೞಗಿದುದತಿರಭಸದೆ ಧಾತ್ರಿ ದೆಸೆಗಳುದುರಿದುವು ಭೂತಪ್ರತತಿಗಳಾಡಿದುವು ಒಳಱಿದವು ಅತಿ ರಮ್ಯಸ್ಥಾನದೊಳ್ ಶಿವಾನಿವಹಂಗಳ್: ಪಂಪಭಾ, ೧. ೧೩೩); [ಕ್ರಿ] ಕಿರಿಚು, ಅರಚು (ಉರಿ ಕೊಳೆ ದೆಸೆಗಾಣದೆ ದೆಸೆವರಿವರಿದು ಕುಜಂಗಳಂ ಪಡಲ್ವಡಿಸಿ ಭಯಂಬೆರಸು ಒಳಱೆ ನೆಗೆದುದಾ ವನ ಕರಿ ಶರಭ ಕಿಶೋರಕಂಠಗರ್ಜನೆ ಬನದೊಳ್: ಪಂಪಭಾ, ೫. ೯೧)"
ಒಳವು,"ಇವೆ, ಉಂಟು (ಸಕಳೋರ್ವಿಯೊಳ್ ಉರ್ವೀಧರಂಗಳ್ ಇನ್ನವುಂ ಒಳವೇ: ಆದಿಪು, ೯. ೧೨೧)"
ಒಳವೊಗು,"[ಕ್ರಿ] ಒಳಪೊಗು, ಸೇರಿಕೊಳ್ಳು (ಸುಯೋಧನಂ ಎನಗೆ ಒಳ್ಳಿಕೆಯ್ದ ಕೃತಮಂ ಪೆಱಗಿಕ್ಕಿ ನೆಗೞ್ತೆ ಮಾಸೆ ನಣ್ಪಿನ ನೆವದಿಂದೆ ಪಾಂಡವರಂ ಆಂ ಒಳವೊಕ್ಕಡೆ ನೀಮೆ ಪೇಸಿರೇ: ಪಂಪಭಾ, ೯. ೬೮)"
ಒಳಸಾರ್,"[ಕ್ರಿ] ನುಸುಳಿಕೊಂಡು ಹೋಗು (ಆಕುಳವ್ಯಾಕುಳರಾಗಿ ನಾಣ್ಚಿ ಜಗುೞ್ದಿರ್ವರುಂ ಅಂದು ಒಳಸಾರ್ದು ಪೋಪುದುಂ: ಆದಿಪು, ೩. ೮೯)"
ಒಳಸೋರ್,"[ಕ್ರಿ] ಎದೆಗುಂದು (ಎಂತು ಇದಿರಾಂತೆ ಅಂತೆ ಕಲಿಯಾಗು ಒಳಸೋರದಿರ್ ಎಂದು ಭೀಮಂ ಓರಂತೆ ಕನಲ್ದು ತಿಣ್ಣಂ ಇಸೆ: ಪಂಪಭಾ, ೧೦. ೯೮)"
ಒಳೆಂ,"ಇದ್ದೇವೆ (ಇಱಿವೊಡೆ ನೆರವು ಒಳೆಂ ಇನಿಬರುಂ ಇಱಿ ಕಲಹಮಪಾಯಬಹುಳಂ ನಯದತ್ತೆಱಗುವೊಡೆ ಸಂಧಿ ಹರಿಗನೆಳುಱುಗುಂ: ಪಂಪಭಾ, ೧೩. ೨೩)"
ಒಳ್ಗಲಿ,"[ನಾ] [ಒಳ್+ಕಲಿ] ಒಳ್ಳೆಯ ಶೂರ (ಕಲಿಯನೆ ಪಂದೆ ಮಾೞ್ಪ ಒಳ್ಗಲಿಯಂ ಕಡುವಂದೆ ಮಾೞ್ಪ ತಕ್ಕನಂ ಪೊಲೆಯನೆ ಮಾೞ್ಪ ಮುಂ ಪೊಲೆಯನಂ ನೆಱೆ ತಕ್ಕನೆ ಮಾೞ್ಪ: ಪಂಪಭಾ, ೧೨. ೯೨)"
ಒಳ್ಗುಡಿ,"[ನಾ] ಒಳ್ಳೆಯ ಬಾವುಟ (ಓಳಿದೋರಣಮಾಯ್ತು ಹಾರದ ಪಚ್ಚೆಸಾರದ ಮಾಲೆ ಸೌಧಾಳಿಯ ಒಳ್ಗುಡಿಯಾಯ್ತು ಚೀನದ ಸೂಯಿಯಾಣದ ಬಟ್ಟೆ: ಪಂಪಭಾ, ೧೪. ೧೫)"
ಒಳ್ಗುಲ,"[ನಾ] [ಒಳ್+ಕುಲ] ಸತ್ಕುಲ, ಒಳ್ಳೆಯ ವಂಶದಲ್ಲಿ ಹುಟ್ಟಿದ (ಶಂಖದೊಳ್ ಪಾಲೆಱೆದಂತಿರೆ ಮಲಿನಮಿಲ್ಲದ ಒಳ್ಗುಲದ ಅರಸುಗಳಿರೆ ನೀನುಂ ಅಗ್ರಪೂಜೆಯಂ ಆಂಪಾ: ಪಂಪಭಾ, ೬. ೫೦)"
ಒಳ್ದೊಡೆ,"[ನಾ] ಒಳ ತೊಡೆ (ಒಡ್ಡಿದ ಪೆರ್ಮೊಲೆ ತೆಳ್ವಸಿಱ್ ಕರಂ ನೆಱೆದ ನಿತಂಬ ಇಂಬುವಡೆದ ಒಳ್ದೊಡೆ ನೆಕ್ಕರವದ್ದೆ ತಾನೆ ಪೋ ಕಿಱುದೊಡೆ ಎಂದು ಧಾತ್ರಿ ಪೊಗೞ್ಗುಂ: ಪಂಪಭಾ, ೧. ೧೦೮)"
ಒಳ್ನುಡಿ,"[ನಾ] ಒಳ್ಳೆಯ ಮಾತು (ಒಳ್ನುಡಿಗೇಳ್ದೊಡಂ ಇಂಪನಾಳ್ದ ಗೇಯಂ ಕಿವಿವೊಕ್ಕೊಡಂ .. .. ನೆನೆವುದೆನ್ನ ಮನಂ ಬನವಾಸಿ ದೇಶಮಂ: ಪಂಪಭಾ, ೪. ೩೦)"
ಒಳ್ಪನಾಳ್,"[ಕ್ರಿ] ಒಳ್ಳೆಯತನ ಅಥವಾ ಸೊಗಸನ್ನು ಹೊಂದು (ಅಪೂರ್ವ ಶುಭಲಕ್ಷಣ ದೇಹದೊಳ್ಪನಾಳ್ದು ಸಂದ ಅಹಿಕಟಕ ಪ್ರಸಾದದೆ ಮನೋಜನುಮಂ ಗೆಲೆವಂದನಾಗಳುಂ: ಪಂಪಭಾ, ೧. ೪)"
ಒಳ್ಪು,"[ನಾ] ಒಳ್ಳೆಯತನ, ಸಜ್ಜನಿಕೆ (ಗುಣಾರ್ಣವನೊಳ್ಪು ಮನ್ಮನೋವಾಸಮನೆಯ್ದೆ ಪೇೞ್ದಪೆನಲ್ಲದೆ ಗರ್ವಮೆ ದೋಷಮ್ ಅೞ್ತಿಗಂ ದೋಷಮೆ: ಪಂಪಭಾ, ೧. ೧೩); [ನಾ]  ಚೆಲುವು (ಪಿಡಿದೆಡಗಯ್ಯ ಚಾಮರದದಕ್ಷಿಣಹಸ್ತದ ಪದ್ಮದ ಒಳ್ಪು ಒಡಂಬಡೆ: ಪಂಪಭಾ, ೩. ೯೯); [ನಾ] ಒಳಿತು (ಅವನೀನಾಥನ ಗೆಯ್ದ ಪೊಲ್ಲಮೆಗಂ ಎನ್ನ ಒಳ್ಪಿಂಗಂ ಇಂ ಸಕ್ಕಿಯಾಗಿ ಅವಂ ಈವಂತುಟಂ ಅದಂ ಬಲ್ಲಂತು ಕಾಲ್ಗುತ್ತಿ ನೋಡು: ಪಂಪಭಾ, ೯. ೨೬)"
ಒಳ್ಪೊಗು,"[ಕ್ರಿ] ಒಳಹೊಗು (ಮುಗಿಲ ಬೆಳ್ಪೊಳಪೊಕ್ಕು ತಳ್ಪೊಯ್ಯೆ ಬಳ್ವಳ ನೀಳ್ದಿರ್ದ ದಿಶಾಳಿ: ಪಂಪಭಾ, ೭. ೭೧)"
ಒಳ್ಮೊಗ,"[ನಾ] ಚೆಲುವಾದ ಮುಖ (ನಲ್ಲರ ಒಳ್ಮೊಗಂ ನಗೆಮೊಗದೊಳ್ ಪಳಂಚಲೆಯೆ ಕೂಡುವ ನಲ್ಲರೆ ನೋೞ್ಪೊಡೆ: ಪಂಪಭಾ, ೪. ೨೮)"
ಒಳ್ವರಕೆ,"[ನಾ] [ಒಳ್+ಪರಕೆ] ಒಳ್ಳೆಯ ಆಶೀರ್ವಾದ (ರಜಂಬೊರೆದಳಿಮಾಲೆ ಮಾಲೆಯನೆ ಪೋಲೆ ಪಯೋಜಜ ಪಾರ್ವತೀಶರ ಒಳ್ವರಕೆಯನಾಂತು: ಪಂಪಭಾ, ೧೨. ೨೨೧)"
ಒಳ್ವಾತು,"[ನಾ] ಒಳ್ಳೆಯ ಮಾತು (ಅಕ್ಕರಗೊಟ್ಟಿಯುಂ ಚದುರರ ಒಳ್ವಾತುಂ ಕುಳಿರ್ ಕೋೞ್ಪ ಜೊಂಪಮುಂ ಏವೇೞ್ಪುದನುಳ್ಳ ಮೆಯ್ಸುಕಮುಂ: ಪಂಪಭಾ, ೪. ೩೧)"
ಒಳ್ವೆಂಡಿರ್,"[ನಾ] ಸುಂದರ ಹೆಣ್ಣು (ಕುಡುಮಿಂಚಂ ಮಸೆದನ್ನರಪ್ಪ ಪಲರ್ ಒಳ್ವೆಂಡಿರ್ ಮನಂಗೊಂಡು ಬಂದೊಡಮಾ ರಾಜಕುಮಾರನೊಲ್ಲದೆ: ಆದಿಪು, ೩. ೧೨)"
ಒಳ್ವೆಸ,"[ನಾ] ಚೆನ್ನಾದ ಸೇವೆ (ಪತ್ತಿದಂಗನೆಯರ ಒಳ್ವೆಸಕೆಯ್ವ ಅಮರೇಂದ್ರ ರಾಗಸಂಪತ್ತು ಮನಂಗೊಳುತ್ತುಮಿರೆ: ಆದಿಪು, ೮. ೬೧)"
page,10
ಒಳ್ವೊಕ್ಕು ನಿಲ್,"[ನಾ] ಬಲವಾದ ಆಶ್ರಯ ಪಡೆದಿರು (ಇದಿರೊಳ್ ನಿಂದೊಡೆ ವಜ್ರಿ ಸೈರಿಸಂ ಇರಲ್ವೇಡ ಎಮ್ಮ ಒಳ್ವೊಕ್ಕು ನಿಲ್ ನೀನೆಂದು ಕಡಂಗಿ ಕಾಲ್ವಿಡಿವವೊಲ್: ಪಂಪಭಾ, ೪. ೨೪)"
ಒಳ್ಳನುರಿ,"[ಕ್ರಿ] [ಗಾಯ] ಭಗಭಗ ಉರಿ (ಒಳ್ಳನುರಿವ ಪುಣ್ಗಳೊಳ್ ಕ್ಷಾರವಾರಿಗಳನೆಱೆದೊರಸಿ ಕರ್ಚುವರುಂ: ಆದಿಪು, ೫. ೮೫ ವ)"
ಒಳ್ಳನೆ,"[ಅ] ತಣ್ಣಗೆ, ಸುಮ್ಮನೆ (ಒಳ್ಳನುರಿವ ಪುಣ್ಗಳೊಳ್ ಕ್ಷಾರವಾರಿಗಳಂ ಎಱೆದೊರಸಿ ಕರ್ಚುವರುಂ: ಆದಿಪು, ೫. ೮೫ ವ)"
ಒಳ್ಳಲಗು,"[ನಾ] ಹರಿತವಾದ ತುದಿ (ಅಣ್ಮು ಅಣ್ಮು ಎಂದು ಒಳ್ಳಲಗಿನ ಶರತತಿಯಿಂ ಕೊಳ್ಳ ಕೊಳ ಎಂದು ಅಂಗರಾಜಂ ಅಸುರನಂ ಎಚ್ಚಂ: ಪಂಪಭಾ, ೧೨. ೧೨)"
ಒಳ್ಳಾನೆ,"[ನಾ] ಶ್ರೇಷ್ಠವಾದ ಆನೆ (ಪಟ್ಟಂಗಟ್ಟಿದ ಇಳಾಧಿನಾಥರೆ ಪಯಿಂಛಾಸಿರ್ವರ್ ಒಳ್ಳಾನೆಗಳ್ ಪಟ್ಟಂಗಟ್ಟಿದುವು ಒಂದು ಲಕ್ಕ ತುರಗಂ ಪತ್ತೆಂಟು ಲಕ್ಕಂ: ಪಂಪಭಾ, ೧೦. ೧೧೭)"
ಒಳ್ಳಾಳ್,"[ನಾ] ಶ್ರೇಷ್ಠ ಯೋಧ (ಬೆಳ್ಳಾಳ್ಗೆ ಪೊಳೆಪುದೋಱುವುದು ಒಳ್ಳಾಳ್ಗೆ ಪೊಡರ್ಪುದೋರ್ಪುದು ಇರದೆ ಅಣ್ಮು ಅಣ್ಮು ಎಂದು: ಪಂಪಭಾ, ೧೨. ೧೨)"
ಒಳ್ಳಿಕೆಯ್,"[ಕ್ರಿ] ಒಳಿತನ್ನು ಮಾಡು (ಘೋರವೀರ ತಪಮೆಂಬಿನಂ ನೆಗೞ್ದು ತತ್ಸಚಿವೋತ್ತಮಂ ಒಳ್ಳಿಕೆಯ್ದಂ: ಆದಿಪು, ೨. ೬೧)"
ಒಳ್ಳೆ,"[ನಾ] ವಿಷವಿಲ್ಲದ ಹಾವು, ನೀರು ಹಾವು (ಪಡೆವಳ್ಳಂ ಗಡಂ ಆ ಬಲಕ್ಕೆ ದಲೆ ದೃಷ್ಟದ್ಯುಮ್ನನೆಂಬ ಒಳ್ಳೆ ಆ ಪಡೆಯೊಳ್ ಗಂಡನುಂ ಆ ಮೊಲಂ ದ್ರುಪದನುಂ ಪೇರೊಟ್ಟೆ ಆ ಮತ್ಸ್ಯನುಂ ಗಡಂ: ಪಂಪಭಾ, ೧೦. ೪)"
ಒೞ್ಕು,"[ಕ್ರಿ] ಪ್ರವಹಿಸು, ಹರಿದು ಹೋಗು (ಜಲಜಲನೆ ಒೞ್ಕುತಿರ್ಪ ಪರಿಕಾಲ್ ಪರಿಕಾಲೊಳ್ ಅಳುರ್ಕೆಗೊಂಡ ನೈದಿಲ ಪೂ .. .. ಸಿರಿ ನೋಡುಗುಮಾ ವನಾಂತರಾಳದೊಳ್: ಪಂಪಭಾ, ೧. ೫೨)"
ಒೞ್ಕುಡಿ,"[ಕ್ರಿ] ತುಂಬಿ ಹರಿ (ಕೊಡಗೂಸುತನದ ಭಯದಿಂ ನಡುಗುವ ಕನ್ನಿಕೆಯ ಬೆಮರ ನೀರ್ಗಳ ಪೊನಲೊೞ್ಕುಡಿಯಲೊಡಗೂಡೆ ಗಂಗೆಯ ಮಡು ಕರೆಗಣ್ಮಿದುದು: ಪಂಪಭಾ, ೧. ೯೨);"
ಒೞ್ಕುಡಿಯದ,"[ಗು] ನಿಲ್ಲದ (ಬಿಡದೆ ಅೞಲ್ವ ಬಂಧುಜನದ ಒೞ್ಕುಡಿಯದ ಕಣ್ಣೀರ ಪೂರಂ ಆ ಪ್ರೇತಮಂ ಓಗಡಿಸದೆ ಸುಡುವುದು ಗಡಂ ಇನ್ನುಡುಗುವುದೀ ಶೋಕಮಂ ಸರೋಜದಳಾಯತಾಕ್ಷೀ: ಪಂಪಭಾ, ೨. ೨೮)"
ಒೞ್ಕುಡಿವೋಗು,"[ಕ್ರಿ] ಪ್ರವಾಹ ನಿಲ್ಲು (ಸಮಸಂದ ಅೞ್ಕಱ್ ಅಲಂಪನೀಯೆ ಶಯನಂ ಘರ್ಮಾಂಬುವಿಂ ನಾನೆ ಮುನ್ನಮೆ ನಾಣೊೞ್ಕುಡಿವೋಗಿ ಸೂಸುವ ಪದಂ ಗಂಗಾಂಬುವಂ ಪೋಲೆ: ಪಂಪಭಾ, ೪. ೧೦೯)"
page,11
page,12
page,13
page,14
page,15
page,16
page,17
page,18
page,19
page,20
page,21
page,22
page,23
page,24
page,25
page,26
page,27
page,28
page,29
