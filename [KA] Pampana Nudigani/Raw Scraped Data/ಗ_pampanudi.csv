page,1
ಗಗನ,"[ನಾ] ಆಕಾಶ (ಗೋಕರ್ಣನಾಥನಂ ಗೌರೀನಾಥನಂ ಅವನಿ ಪವನ ಗಗನ ದಹನ ತರಣಿ ಸಲಿಲ ತುಹಿನಕರ ಯಜಮಾನ ಮೂರ್ತಿಯಂ ತ್ರೈಲೋಕ್ಯಸಂಗೀತಕೀರ್ತಿಯಂ ಕಂಡು: ಪಂಪಭಾ, ೪. ೨೬ ವ)"
ಗಗನಗಂಗಾ,"[ನಾ] ಆಕಾಶಗಂಗೆ, ದೇವನದಿ (ಗಗನಗಂಗಾ ಶೀಕರನಿಕರಂಗಳಿಂದಂ ಆನಂದನಯನಜಲಂಗಳಂ ಸೂಸುವಂತೆ ದಿವ್ಯಾನಿಳಂ ತೀಡೆ: ಆದಿಪು, ೭. ೩೬ ವ)"
ಗಗನಗಜ,"[ನಾ] ಆಕಾಶದ ಆನೆ, ಐರಾವತ (ಗಗನಗಜಕ್ಕಿಕ್ಕಿದ ಪೊನ್ನ ಗಂಟೆಯೆರಡೆನಲುಂ ಅಂಬರಾಂಭೋನಿಧಿಯೊಳ್ ನೆಗೆದುರಿವೌರ್ವಾನಳನುರ್ಬುಗಳೆನಲುಂ: ಆದಿಪು, ೬. ೫೨)"
ಗಗನಗಮನಜನಿತಶ್ರಮ,"[ನಾ] ಆಕಾಶಪ್ರಯಾಣದಿಂದಾದ ಆಯಾಸ (ಬಳ್ಳಿಗಾವಣಂಗಳೊಳಂ ನನೆಯ ಜೊಂಪಗಳೊಳಂ ಗಗನಗಮನಜನಿತಶ್ರಮಮಂ ಆಱಿಸಿ: ಪಂಪಭಾ, ೭. ೮೧ ವ)"
ಗಗನಗಾಮಿನೀವಿದ್ಯೆ,"[ನಾ] ಆಕಾಶದಲ್ಲಿ ಹಾರುವ ವಿದ್ಯೆ (ನೀನೆನ್ನಂ ನಿನ್ನ ಗಗನಗಾಮಿನೀವಿದ್ಯೆಯಿಂ ಉತ್ತರ ಕುರುವನೆಯ್ದಿಸು: ಆದಿಪು, ೨. ೧೪ ವ)"
ಗಗನಚಾರಣ,"[ನಾ] [ಜೈನ] ಆಕಾಶದಲ್ಲಿ ಸಂಚರಿಸುವ ಋಷಿದ್ವಯ (ಧರ್ಮವರ ಸಾಗರಸೇನರೆಂಬ ಗಗನಚಾರಣರ್ ಕಾಂತಾರಚರ್ಯಾ ಮಾರ್ಗದೊಳ್ ತಮ್ಮ ವಾಸಕ್ಕೆ ಬರ್ಪರಂ ಶ್ರೀಮತಿಯುಂ ತಾನುಂ ಕಂಡು: ಆದಿಪು, ೪. ೯೫ ವ)"
ಗಗನತಳ,"[ನಾ] ಬಾಂದಳ, ಅಂತರಿಕ್ಷ (ಗಗನತಳಮೆ ಪಱಿದು ಬಿೞ್ದುದೆನಿಪ ಬಹುತಟಾಕದಿಂ ಕುಕಿಲ್ವ ನಲಿವ ಕೋಕದಿಂ: ಪಂಪಭಾ, ೧. ೫೮)"
ಗಗನಪ್ರಚಾರ,"[ನಾ] [ಜೈನ] ಆಕಾಶ ಸಂಚಾರ (ಅನ್ವಿತಚತುರಾನನತ್ವಂ ಅಖಿಳಾಗಮವಿತ್ತ್ವಂ ಅಪಕ್ಷ್ಮತಾಸಂ ಆಯತಗಗನಪ್ರಚಾರಂ ಅಪಜೀವವಧಂ ಪರಿವೀತ ದೇಹಬಿಂಬತೆ: ಆದಿಪು, ೧೦. ೪೩)"
ಗಗನಮಂಡಲ,"[ನಾ] ಆಕಾಶ ಪ್ರದೇಶ (ಎರಡುಂ ಬಲದ ಕಡುವಿಲ್ಲರ್ ಭೋರ್ಗರೆದು ಇಸೆ ಕೂರ್ಗಣೆಯೊಳ್ ಪಂದರ್ ಇಕ್ಕಿದಂತಾಯ್ತು ಗಗನಮಂಡಲಮೆಲ್ಲಂ: ಪಂಪಭಾ, ೧. ೭೨)"
ಗಗನಾಭೋಗ,"[ನಾ] ಆಕಾಶದ ವಿಸ್ತಾರ (ಗಗನಾಭೋಗಮಂ ಎಯ್ದೆ ನೀಳ್ದ ಮಣಿಕೂಟಾಟೋಪಮೆಂಬಂತೆ ದಿಟ್ಟಿಗೆ ಮುನ್ನಂ ಬರೆ: ಆದಿಪು, ೧೩. ೧೦)"
ಗಂಗಾಂಗನೆ,"[ನಾ] ಗಂಗಾದೇವಿ (ಅಂದು ಭೋಂಕನೆ ಕಂಡಂ ಗಂಗಾಂಗನೆಯಂ ಕಾಣ್ಬವೊಲ್ ಅಂಗನೃಪಂ ಮುಂದೆ ನಿಂದ ಕೊಂತಿಯನಾಗಳ್: ಪಂಪಭಾ, ೯. ೭೩)"
ಗಂಗಾಜಾತ,"[ನಾ] ಭೀಷ್ಮ (ಶ್ವೇತನ ಗಂಗಾಜಾತನ ಮಾತನೆ ಪಾರ್ದು ಎರಡು ಒಡ್ಡಣಂ ಕಾದಲ್ಕೆಂದೀ ತೆಱದಿನೊಡ್ಡಿ ನಿಂದುವು ಭೂತಳಮಳ್ಳಾಡೆ ಕೆಸಱ ಕಡಿತದ ತೆಱದಿಂ: ಪಂಪಭಾ, ೧೦. ೫೩)"
ಗಂಗಾತ್ಮಜನ್ಮ,"[ನಾ] ಗಂಗೆಯ ಮಗ, ಭೀಷ್ಮ (ಭುಜ ವೀರ್ಯ ವಿಕ್ರಮಯುತಂ ಗಂಗಾತ್ಮಜನ್ಮಂ ಜಯಶ್ರೀಲೋಲಂ ಜಮದಗ್ನಿ ರಾಮಮುನಿಯೊಳ್ ಕಲ್ತಂ ಧನುರ್ವಿದ್ಯೆಯಂ: ಪಂಪಭಾ, ೧. ೬೮)"
ಗಂಗಾವಾರಿ,"[ನಾ] ಗಂಗೆಯ ನೀರು (ಅಂತು ಚಾಗಂಗೆಯ್ದು ಜಗನ್ಮಂಗಳಗಂಗಾವಾರಿಯೊಳ್ ಅನಿವಾರಿತಪರಾಕ್ರಮಂ ಅಘಮರ್ಷಣಪೂರ್ವಕಂ ಮಿಂದು: ಪಂಪಭಾ, ೯. ೭೨ ವ)"
ಗಂಗಾಸುತ,"[ನಾ] ಗಂಗೆಯ ಮಗ, ಭೀಷ್ಮ (ಆರೂಢ ಸಮರರಸನುಂ ಉಪಾರೂಢಕನಕರಥನುಂ ಆಗಿ ಕೈಲಾಸವಾಸಿಗೆ ಪೊಡೆವಟ್ಟು ಬಿಲ್ಲಂ ಕೊಂಡು ಗಂಗಾಸುತಂಗೆ ಅದಿರದೆ ಇದಿರ್ಚಿ ನಿಂದಾಗಳ್: ಪಂಪಭಾ, ೧೦. ೫೨ ವ)"
ಗಂಗೆಗಟ್ಟು,"[ಕ್ರಿ] [ಗಂಗೆಗೆ+ಅಟ್ಟು] ವಿಸರ್ಜನೆಮಾಡಲು ಗಂಗಾನದಿಗೆ ಕಳಿಸು (ನಟ್ಟುಡಿದ ಬಾಳ ಕಕ್ಕಕಡೆಯುಡಿಗಳುಮಂ ಅಯಸ್ಕಾಂತಮಂ ತೋಱಿ ತೆಗೆಯಿಸುತ್ತುಂ ವಜ್ರಮುಷ್ಟಿಯ ಪೊಯ್ಲೊಳಂ ಬಾಳ ಕೋಳೊಳಮುಚ್ಚಳಿಸಿದ ಕಪಾಲದೋಡುಗಳಂ ಗಂಗೆಗಟ್ಟುತ್ತುಂ: ಪಂಪಭಾ, ೧೧. ೨ ವ)"
ಗಂಗೆಯ ಪೆರ್ಮಗ,"[ನಾ] ಭೀಷ್ಮ (ಗಂಗೆಯ ಪೆರ್ಮಗಂಗೆ ಘಟಸಂಭೂತಂಗೆ ಕರ್ಣಂಗೆ ಅಸಾಧ್ಯನೊಳ್ ಆ ಗಾಂಡಿವಿಯೊಳ್ ಕಱುತ್ತಿಱಿವರಾರ್: ಪಂಪಭಾ, ೧೩. ೯)"
ಗಗ್ಗರಿಕೆ,"[ನಾ] ಗದ್ಗದ ಸ್ವರ (ಒದವಿ ತಗುಳ್ದ ಗಗ್ಗರಿಕೆ ಸೂಸುವ ಕಣ್ಬನಿ ಕಣ್ಗಳೊಳ್ ಕಲಂಕಿದ ಬೆಳರ್ಗೆಂಪು ಕಣ್ಗೆ ವರೆ: ಆದಿಪು, ೧೨. ೨೫)"
ಗಗ್ಗರಿಕೆಗೊಳ್,"[ಕ್ರಿ] ಗದ್ಗದಗೊಳ್ಳು (ಎಂದು ಗಗ್ಗರಿಕೆಗೊಳ್ವ ಸರಮಂ ಕರ್ಣಪರಂಪರೆಯಿಂ ಕೇಳ್ದು ಸಿಂಹಬಲನ ಒಡವುಟ್ಟಿದರ್ ನೂರ್ವರ್ ಕೀಚಕರುಂ ಪರಿತಂದು ಮುಳಿಸಿನೊಳ್: ಪಂಪಭಾ, ೮. ೭೯ ವ)"
ಗಜಘಟಾವಿಘಟನ,"[ನಾ] ಆನೆಗಳ ಸೈನ್ಯವನ್ನು ಮರ್ದಿಸುವವನು (ಅಂಕಕಾಱನಂ ಒಂದೆ ಮದಾಂಧಗಂಧಸಿಂಧುರದೊಳ್ ಓಡಿಸಿದ ವೈರಿಗಜಘಟಾವಿಘಟನನ ಅದಟುಮಂ: ಪಂಪಭಾ, ೯. ೫೨ ವ)"
page,2
ಗಜಪುರ,"[ನಾ] ಹಸ್ತಿನಾವತಿ (ಶಿಶುದ್ವಯಮಂ ನಿಜ ಗಜಪುರಕ್ಕೆ ಉಯ್ದು ಕೃಪೆಯಿಂ ಮಡಪಿದಂ: ಪಂಪಭಾ, ೨. ೩೩ ವ)"
ಗಜರತ್ನ,"[ನಾ] [ಜೈನ] ವಿಜಯಾರ್ಧಪರ್ವತದಲ್ಲಿ ಹುಟ್ಟಿದ ವಿಜಯಾರ್ಧಪರ್ವತದಲ್ಲಿ ಹುಟ್ಟಿದ್ದು ಚಕ್ರವರ್ತಿಯ ಹದಿನಾಲ್ಕು ರತ್ನಗಳಲ್ಲಿ ಒಂದು, (ವಿಜಯಾರ್ಧಪರ್ವತದೊಳ್ ಪುಟ್ಟಿದ ಗಜಾಶ್ವಸ್ತ್ರೀರತ್ನಂಗಳುಂ ಸಾಕೇತನಗರದೊಳ್ ಪುಟ್ಟಿದ ಸೇನಾನಾಯಕಪುರೋಹಿತಗೃಹಪತಿತಕ್ಷಕರತ್ನಂಗಳುಂ: ಆದಿಪು, ೧೫. ೩ ವ)"
ಗಜಱು,"[ಕ್ರಿ] ಗದರು (ದೆಸೆಗೆತ್ತಂ ಗಜಱುತ್ತುಮಿರ್ಪ ಪುಲಿಯಿಂ ನೀಳಾಭ್ರಮಂ ದಂತಿಗೆತ್ತು ಸಿಡಿಲ್ದು ಆಗಸಕೆ ಎಯ್ದೆ ಪಾಯ್ವ ಪಲವುಂ ಸಿಂಗಂಗಳಿಂದೆತ್ತಗುರ್ವಿಸಿ: ಪಂಪಭಾ, ೭. ೨೬); ಗದರಿಕೆ"
ಗಜವ್ರಜ,"[ನಾ] ಆನೆಯ ಹಿಂಡು (ಅಂಬಿನ ಬಂಬಲೊಳಂ ಜೋಡಾಗಿ ಕೋಡನೂಱಿ ಕೆಡೆದ ಗಜವ್ರಜಂಗಳ ಡೊಣೆವುಗಳಿಂದ ಒಱೆತು ಪರಿವ ನೆತ್ತರ ಕಡಲ್ಗಳೊಳ್ ಮಿಳಿರ್ವ: ಪಂಪಭಾ, ೧೦. ೧೧೬ ವ)"
ಗಜಾಗಮಜ್ಞ,"[ನಾ] ಆನೆಗಳ ಬಗೆಗಿನ ಶಾಸ್ತ್ರವನ್ನು ಬಲ್ಲವನು (ಗಜಾಗಮಜ್ಞ ರಾಜಪುತ್ರ ಗೌತಮ ವಾದ್ವಾಕಿ ಪಾಳಕಾಪ್ಯ ಸುಪತಿ ಶ್ರೀಹರ್ಷಾದಿ ಪುರಾಣಪುರುಷವಿರಚಿತಂಗಳಪ್ಪ ಹಸ್ತಿಶಾಸ್ತ್ರಂಗಳೊಳಂ: ಪಂಪಭಾ, ೨. ೩೪ ವ)"
ಗಜೆ,"[ನಾ] ಗದೆ (ಗಜೆಗೊಳೆ ಭೀಮಸೇನಂ ಇದಿರಾಂತು ಬರ್ದುಂಕುವ ವೈರಿಭೂಭುಜಧ್ವಜಿನಿಗಳಿಲ್ಲ: ಪಂಪಭಾ, ೯. ೫೨)"
ಗಂಟು,"[ನಾ] [ಗ್ರಂಥಿ] ಕಬ್ಬು, ಬಿದಿರು ಮುಂತಾದವುಗಳ ಗೆಣ್ಣು (ಬಿದಿರ ಗಂಟುಗಳಂ ಕಳೆವಂತೆ ಮನ್ಮನಃಸ್ಖಲನೆಯಂ ಉಂಟುಮಾಡುಗುಂ: ಪಂಪಭಾ, ೧೨. ೧೦೩); [ನಾ] ಕಟ್ಟಿದುದು (ಪರಾಕ್ರಮಧವಳನ ಶರಪರಿಣತಿಯಂ ಕಂಡು ದುರ್ಯೋಧನನ ಮೊಗಂ ತಲೆನವಿರ ಗಂಟಿಂ ಕಿಱಿದಾಗೆ: ಪಂಪಭಾ, ೨. ೭೭ ವ)"
ಗಂಟೆ,"[ಘಂಟಾ] ಶಬ್ದ ಉಂಟುಮಾಡುವ ಸಾಧನ (ಗಗನಗಜಕ್ಕಿಕ್ಕಿದ ಪೊನ್ನ ಗಂಟೆಯೆರಡೆನಲು: ಆದಿಪು, ೬. ೫೨)"
ಗಟ್ಟಿಸು,"[ಕ್ರಿ] ದಮ್ಮಸ್ಸು ಮಾಡು (ಗಟ್ಟಿಸಿ ಸೆಂದುರದೊಳ್ ನೆಲಗಟ್ಟಿಸಿ ಚೆಂಬೊನ್ನ ನೆಲೆಯ ಚೌಪಳಿಗೆಗಳೊಳ್ ಕಟ್ಟಿಸಿ ಪೞಯಿಗೆಗಳಂ: ಪಂಪಭಾ, ೨. ೬೬)"
ಗಂಡ,"[ನಾ] ಗಂಡುಸು (ಕುಲಮುಂ ಚಲಮುಂ ದೊರೆಯುಂ ಕಿಡೆ ಬಾೞ್ವಂ ಗಂಡರೂಪಿನೊಳ್ ಗಂಡನಲ್ತು ಪೆಂಡತಿಯೆ ವಲಂ: ಆದಿಪು, ೧೨. ೯೬); [ನಾ] ಆನೆಯ ಕುಂಭಸ್ಥಳ (ಮಾದ್ಯತ್ ಗಜ ಗಂಡಕಷಣಪ್ರೋದ್ಭೇದದಿಂ ಸಾರ್ದು ಬಂದು ಇದಿರೊಳ್ ಕೂಡುವುದಿಲ್ಲಿ ಚಂದನರಸಂ ಕೆಂಬೊನ್ನ ಟಂಕಂಗಳೊಳ್: ಪಂಪಭಾ, ೪. ೨೨); [ನಾ] ಶೂರ (ಶ್ರೀಯುವತಿಯಂ ಆ ವೀರಶ್ರೀಯುವತಿಗೆ ಸವತಿ ಮಾೞ್ಪೆನೆಂದು ಅರಿನೃಪರಂ ಉಳ್ಳಾಯವೆರಸು ಎೞೆದುಕೊಂಡು ಧರಾಯುವತಿಗೆ ನೆಗೞ್ದ ಹರಿಗನೊರ್ವನೆ ಗಂಡಂ: ಪಂಪಭಾ, ೧೧. ೧)"
ಗಂಡಗರ್ವ,"[ನಾ] ಪೌರುಷದ ಹೆಮ್ಮೆ (ತ್ರಿಣೇತ್ರನೊಳ್ ಕಾದಿ ಪಾಶುಪತಾಸ್ತ್ರಮಂ ಪಡೆದ ಕದನತ್ರಿಣೇತ್ರನ ಗಂಡಗರ್ವಮುಮಂ: ಪಂಪಭಾ, ೯. ೫೨ ವ)"
ಗಂಡಗಾಡಿ,"[ನಾ] ಪೌರುಷದ ಸೊಬಗು (ಪಡೆಮೆಚ್ಚೆ ಗಂಡನ ಗಂಡಗಾಡಿಯಂ ಕಂಡು ಫಣೀಂದ್ರನ ಕನ್ನೆ ಕನಕಲತೆಯೆಂಬ ನಾಗಕನ್ನೆ ಕಣ್ಬೇಟಗೊಂಡು: ಪಂಪಭಾ, ೪. ೧೫ ವ)"
ಗಂಡಗುಣ,"[ನಾ] ಪರಾಕ್ರಮದ ಗುಣ (ಎನಿತಳವುಳ್ಳೊಡಂ ದ್ವಿಜನ ಗಂಡಗುಣಕ್ಕೆ ಅಗಿವನ್ನರಾರೊ: ಪಂಪಭಾ, ೧೨. ೪೧)"
ಗಡಣ,"[ನಾ] ಸಮೂಹ (ತಾನೆ ತನ್ನನೆ ಚಲಮಂ ಪಿಡಿದು ಅೞಿದಂ ಎಂದು ದೇವರ ಪಡೆ ಗಡಣದೆ ಪೊಗೞ್ದುದು ಇನತನೂಜನ ಗಂಡಂ: ಪಂಪಭಾ, ೧೨. ೨೧೬)"
ಗಡಣಂಗೊಳ್,"[ಕ್ರಿ] ಗುಂಪಾಗಿ (ಅಂತು ಪುಗುವೇೞ್ವುದುಂ ದಿಗ್ದಂತಿಗಳುಂ ಕುಲನಗಂಗಳುಂ ಗಡಣಂಗೊಂಡೆಂತು ಕವಿತರ್ಕುಂ ಅಂತೆ ನೆಲಂ ತಳರ್ವಿನೆಗಂ ಪ್ರಚಂಡ ಕೋದಂಡಧರರ್: ಪಂಪಭಾ, ೨. ೭೦)"
ಗಡಣೆ,"[ನಾ] ಮೇಳ, ಗಾನಗೋಷ್ಠಿ (ಕನಕಗೋಪುರಂಗಳೊಳಗಣೆರಡು ದೆಸೆಯ ಗುಣಣೆಯಿಂ ವಿಳಾಸನಿಯರ ಗಡಣೆಯಿಂ: ಪಂಪಭಾ, ೧. ೫೮)"
ಗಂಡಭಿತ್ತಿ,"[ನಾ] ಕೆನ್ನೆಯೆಂಬ ಗೋಡೆ (ಮಾದ್ಯತ್ ಗಜಗಂಡಭಿತ್ತಿ ಕಷಣ ಪ್ರೋದ್ಭೇದದಿಂ ಸಾರ್ದು ಬಂದು ಇದಿರೊಳ್ ಕೂಡುವುದಿಲ್ಲಿ ಚಂದನರಸಂ ಕೆಂಬೊನ್ನ ಟಂಕಂಗಳೊಳ್: ಪಂಪಭಾ, ೪. ೨೨)"
ಗಂಡಮಚ್ಚರ,"[ನಾ] ಪರಾಕ್ರಮಿಯ ಅಸೂಯೆ (ಅಂತು ಮುಳಿಸಿನ ಮೋಪಿನ ಗಂಡಮಚ್ಚರದ ಮೆಚ್ಚವಣಿಗೆಯ ಅಂಕಕಾಱರ್ ಎಕ್ಕತುಳಕ್ಕೆ ಎಕ್ಕೆಯಿಂ ಸೂೞೇಱಿಱಿವಂತೆ ಒರ್ವರ್ ಒರ್ವರೊಳ್ ಕಾದೆ: ಪಂಪಭಾ, ೧೨. ೭೬ ವ)"
ಗಂಡರೂಪು,"[ನಾ] ಗಂಡಸಿನ ಆಕೃತಿ, ಗಂಡಿನ ವೇಷ (ಕುಲುಂ ಚಲಮುಂ ದೊರೆಯುಂ ಕಿಡೆ ಬಾೞ್ವಂ ಗಂಡರೂಪಿನೊಳ್ ಗಂಡನಲ್ತು ಪೆಂಡತಿಯೆ ವಲಂ: ಆದಿಪು, ೧೨. ೯೬);"
ಗಂಡವಳ್ತಿ,"[ನಾ] ಗಂಡುಬೀರಿ (ವಿವಿಧಗಂಧಂಗಳಂ ಆಂ ಅವಯವದೊಳ್ ಮಾಡುವ ಘಟ್ಟಿವಳ್ತಿಯೆಂ ದೇವಿ ಗಂಡವಳ್ತಿಯೆಂ ಅಲ್ಲೆಂ: ಪಂಪಭಾ, ೮. ೫೬)"
page,3
ಗಂಡವಾತು,"[ನಾ] ಶೌರ್ಯದ ಮಾತು (ನಿನಗಪ್ಪುದು ಈ ಅೞಿನುಡಿ ಬರ್ಕೆ ನಿನ್ನ ಪಿರಿಯಣ್ಣನೆ ಪಣ್ಣನೆ ನೋೞ್ಪಂ ಆತನ ಒಡ್ಡೞಿಯದ ಗಂಡವಾತಂ: ಪಂಪಭಾ, ೩. ೧೬)"
ಗಂಡಶೈಳ,"[ನಾ] ಕಲ್ಗುಂಡು (ಗಂಡಶೈಳಾಭೀಳ ಶಿಳಾಯಂತ್ರ ಭಯಂಕರಂಗಳುಂ ಪ್ರಳಯಕಾಳಾನಳವರ್ಷಶಂಕಾಕಾರಿ ಹುತವಹವರ್ಷಾಗ್ನಿಯಂತ್ರಭಯಾನಕಂಗಳುಂ: ಆದಿಪು, ೧೩. ೫೭ ವ)"
ಗಂಡಸ್ಥ,"[ನಾ] ದವಡೆ, ಕಪೋಲ ಪ್ರದೇಶ (ದಿವ್ಯಸಂಭವಂಗಳಪ್ಪ ಶ್ವೇತಾಶ್ವಂಗಳೊಳ್ ಪೂಡಿದ ದಿವ್ಯರಥಮುಮಂ ದಧೀಚಿಗಂಡಸ್ಥಮಪ್ಪ ಗಾಂಡೀವಮೆಂಬ ಬಿಲ್ಲುಮಂ .. .. ಕೆಯ್ಕೊಂಡು: ಪಂಪಭಾ, ೫. ೭೭ ವ)"
ಗಂಡಸ್ಥಳ,"[ನಾ] ಕಪೋಲಸ್ಥಳ (ಮೃಗಮದಕರ್ದಮಸಂಪಾದಿತ ಮದಲೇಖಾಮಂಡಿತ ಗಂಡಸ್ಥಳನುಂ: ಆದಿಪು, ೮. ೪೧ ವ)"
ಗಡಿಂ,"[ಅ] ದಿಟವಾಗಿಯೂ (ಇದಂ ಪುಗಲಿಂ ಗಡಿಂ ಎಂದು ಬೇಟಕಾಱರಂ ಇರದೆ ಊಱಿ ಸಾಱಿ ಜಡಿವಂತೆ ಎಸೆಗುಂ ಸಹಕಾರಕೋಮಳ ಅಂಕುರಪರಿತುಷ್ಟ ಪರಪುಷ್ಟಗಳ ಧ್ವನಿ ನಂದನಂಗಳೊಳ್: ಪಂಪಭಾ, ೨. ೧೩); [ಅ] ಅಲ್ಲವೇ? (ಮುಟ್ಟಿ ನಾಂ ನೆಲನಂ ಏಕೆ ಅದು ಪೆಣ್‌ಗಡಿಂ ಎಂದು ಮೆಯ್ಯೊಳ್ ಅೞ್ದು ಇಡಿದ ವಿಕರ್ಣಕೋಟಿಯೊಳ್ ಅಣಂ ನೆಲಮುಟ್ಟದೆ ನೋಡೆ ಬಿೞ್ದು ಒಡಂಬಡಿಸಿದಂ: ಪಂಪಭಾ, ೧೧. ೪೭)"
ಗಂಡು,"[ನಾ] ಪೌರುಷ (ಭೋಂಕನೆ ಎರ್ದೆ ತೆಱೆಯಲ್ ಹಾ ಮಗನೇ ಎಂದು ಅಶ್ರುಜಲಾರ್ದ್ರಗಂಡಂ ಆ ಗಂಡಿನೊಡನೆ ಬಿಸುಟಂ ಬಿಲ್ಲಂ: ಪಂಪಭಾ, ೧೨. ೨೮); [ನಾ] ಧೈರ್ಯ (ಚಲದೊಳ್ ದುರ್ಯೋಧನಂ ನನ್ನಿಯೊಳ್ ಇನತನಯಂ ಗಂಡಿನೊಳ್ ಭೀಮಸೇನಂ ಬಲದೊಳ್ ಮದ್ರೇಶಂ: ಪಂಪಭಾ, ೧೪. ೬೪)"
ಗಂಡುಗೆಡು,"[ಕ್ರಿ] ಧೈರ್ಯಗುಂದು (ಬಿಡೆ ಪಿಣಿಲಂ ಕುರುಧ್ವಜಿನಿ ತೊಟ್ಟನೆ ಬಾಯನೆ ಬಿಟ್ಟುದು ಅಂದು ಗಂಡುಡೆಯುಡೆ ಗಂಡುಗೆಟ್ಟುದು: ಪಂಪಭಾ, ೮. ೧೦೧)"
ಗಂಡೂಷ,"[ನಾ] ಬಾಯಿ ಮುಕ್ಕುಳಿಸುವಿಕೆ (ವಿರಹಿಜನ ನಿಚಯ ನಿಚಿತ ಮಾನಸ ಉನ್ಮತ್ತ ಕಾಮಿನೀ ಗಂಡೂಷ ಸೀಧು ಸೇಕ ಪುಳಕಿತ: ಪಂಪಭಾ, ೫. ೧೦ ವ)"
ಗಣಕ,"[ನಾ] ಜೋಯಿಸ, ಮುಹೂರ್ತ ನಿಶ್ಚೈಸುವವನು (ಶಾರದಶ್ರೀಯನಿದಿರ್ಗೊಂಡು ಅನೇಕ ಗಣಕಗಣಗಣಿತ ಶುಭದಿನನಕ್ಷತ್ರಮುಹೂರ್ತದೊಳ್: ಆದಿಪು, ೧೧. ೯ ವ)"
ಗಣಗ್ರಹಣ,[ನಾ] [ಜೈನ] [ಜೈನ] ನಲವತ್ತೆಂಟು ದೀಕ್ಷಾನ್ವಯಕ್ರಿಯೆಗಳಲ್ಲಿ ಒಂದು (ಅವತಾರ ವೃತ್ತಿಲಾಭ ಸ್ಥಾನಲಾಭ ಗಣಗ್ರಹಣ ಪೂಜಾರಾಧ್ಯ ಪುಣ್ಯಯಜ್ಞ ದೃಢಚರ್ಯ ಉಪಯೋಗತ್ವಮೆಂಬ ಎಂಟುಂಬೆರಸು .. .. ನಾಲ್ವತ್ತೆಂಟು ದೀಕ್ಷಾನ್ವಯಕ್ರಿಯೆಗಳುಮಂ: ಆದಿಪು ೧೫.. ೧೬ ವ)
ಗಣಧರ,"[ನಾ] [ಜೈನ] ಶ್ರೇಷ್ಠ ಜ್ಞಾನ ಧರ್ಶನ ಧರ್ಮಗಳನ್ನು ಹೊಂದಿದವನು, ತೀರ್ಥಂಕರನ ಶಿಷ್ಯರ ಗುಂಪಿನ ಮುಂದಾಳು (ಇರ್ಪತ್ತೆರಡು ಪರೀಷಹಂಗಳಂ ಗೆಲ್ದು ಗಣಧರಗಣಮಂ ಬಿಟ್ಟು ಏಕವಿಹಾರಿಯಾಗಿ: ಆದಿಪು, ೬. ೩೩ ವ)"
ಗಣಧರದೇವ,"[ನಾ] [ಜೈನ] ತೀರ್ಥಂಕರನ ಮುಖ್ಯ ಶಿಷ್ಯರಲ್ಲಿ ಒಬ್ಬ (ಎಣ್ಬತ್ತುನಾಲ್ವರ್ ಗಣಧರದೇವರುಂ ನಾಲ್ಸಾಸಿರದೇೞ್ನೂಱಯ್ವದಿಂಬರ್ ಸಕಳಪೂರ್ವದೇವರುಂ: ಆದಿಪು, ೧೬. ೪೦ ವ)"
ಗಣನಾತೀತ,"[ಗು] ಎಣಿಕೆಗೆ ಮೀರಿದ (ಗಣನಾತೀತಾಜ್ಯಾಹುತಿ ಗಣದಿಂದಂ ತಣಿಯೆ ಜಾತವೇದಂ: ಪಂಪಭಾ, ೬. ೩೭)"
ಗಣನಾಯಕ,"[ನಾ] ಗಣಧರ (ನೆಱವಂ ತಾಳ್ದಿದಪಾಸ್ತ ದುರ್ನಯ ತಮೋಬಂಧಂ ಶ್ರುತಸ್ಕಂಧವಾದ ಅಱಿವಿಂದಂ ಗಣನಾಯಕರ್ಸಮಱೆ ಭವ್ಯಶ್ರೇಣಿಗೆ ಅವ್ಯಾಜದಿಂದೆ: ಆದಿಪು, ೧. ೩೯)"
ಗಣಭೃತ್,"[ನಾ] ಗಣಧರ (ಪುರುದೇವಾದಿಜಿನೇಂದ್ರಮಾಳೆ ಗಣಭೃತ್ಸಂತಾನಮೆಂದೀ ಪರಂಪರೆಯಿಂ ವಿಶ್ರುತ ವೀರಸೇನಾಚಾರ್ಯಪರ್ಯಂತಮಾಗಿರೆ: ಆದಿಪು, ೧. ೩೫)"
ಗಣಾಗ್ರಣಿ,"[ನಾ] ಗಣಧರರಲ್ಲಿ ಮೊದಲಿಗನಾದ ವೃಷಭಸ್ವಾಮಿ (ಆ ವೃಷಭಗಣಾಗ್ರಣಿ ಪೇೞ್ದುದಂ ಸವಿಸ್ತರದೊಳೆ ವರ್ಧಮಾನಜಿನಸನ್ನಿಧಿಯೊಳ್ ವಿಪುಳಾದ್ರಿಯೊಳ್: ಆದಿಪು, ೧. ೪೧)"
ಗಣಾಧಿಪ,"[ನಾ] ಗಣಧರ, ತೀರ್ಥಂಕರನ ಶಿಷ್ಯರ ಗುಂಪಿನ ಮುಂದಾಳು (ಕೇಳ್ದೆವಾವಿದಂ ತಿಳಿಯೆ ಗಣಾಧಿಪರ್ ಬೆಸಸೆ ರುಂದ್ರಜಿನೇಂದ್ರ ಸಭಾಂತರಾಳದೊಳ್: ಆದಿಪು, ೧೫. ೧೧)"
ಗಣಿಕೆ,"[ನಾ] ಸೂಳೆ (ಸ್ನಾನಾರ್ಥಂ ಒಂದು ಕಳಶಮಂ ನಿಯಮನಿಧಾನಂ ಎೞಲೆ ಪಿಡಿದು ಅಮಳಿನ ಗಂಗಾನದಿಗೆ ವಂದು ಸುರತನಿಧಾನಿ ಅಮರೇಂದ್ರಗಣಿಕೆಯಂ ಮುನಿ ಕಂಡಂ: ಪಂಪಭಾ, ೨. ೪೧)"
ಗಣಿತ,"[ಗು] ಲೆಕ್ಕಾಚಾರ ಮಾಡಿದ (ಶಾರದಶ್ರೀಯನಿದಿರ್ಗೊಂಡು ಅನೇಕ ಗಣಕಗಣಗಣಿತ ಶುಭದಿನನಕ್ಷತ್ರಮುಹೂರ್ತದೊಳ್: ಆದಿಪು, ೧೧. ೯ ವ); ಲೆಕ್ಕ (ಉತ್ಕೋಪದಹನದೊಡನೆ ಪೃಷತ್ಕಂಗಳ್ ಕೋಟಿಗಣಿತದಿಂದ ಉಱುವಿನಂ ಆರ್ದ ಉತ್ಕಚದಿಂ ಉಱದೆ ಘಟೋತ್ಕಚನಂ ಬಿಟ್ಟು ಮೂರ್ಛೆವೋಪಿನಂ ಎಚ್ಚಂ: ಪಂಪಭಾ, ೧೧. ೮)"
ಗಣಿದ,"[ನಾ] [ಗಣಿತ] ಎಣಿಕೆ, ಲೆಕ್ಕ (ಗಣಿದಮಿದೊಂದುಮಿಲ್ಲ ನಿನಗೆ ಈ ಖಳಸಂಸೃತಿಯೆಂಬುದೊಂದು ಱಾಟಣದೊಳಗೆ: ಆದಿಪು, ೩. ೭೧); [ನಾ] ಲೆಕ್ಕಚಾರ (ಎನ್ನಣುಗಿನ ಅಳಿಯಂಗೆ ಎನ್ನಿಂ ಮೇಗಿಲ್ಲ ಕೂರ್ಪವರ್ ಇಂತಿದೇಂ ಗಣಿದದ ಎಡೆಯೇ: ಆದಿಪು, ೪. ೯೦); [ನಾ] [ಬೇಟೆಯಾಡಬೇಕಾದ ಪ್ರಾಣಿಗಳ] ಸಂಖ್ಯೆ (ಮೃಗಮಂ ಗಾಳಿಯಂ ಇರ್ಕೆಯಂ ಪಕ್ಕೆಯಂ ಗಣಿದಮಂ ಕಂಡಿಯಂ ಮಾರ್ಕಂಡಿಯಂ ಪುಗಿಲಂ ಪೋಗಂ: ಪಂಪಭಾ, ೫. ೪೩)"
page,4
ಗಣಿನೀ,"[ನಾ] ಬ್ರಹ್ಮಚಾರಿಣಿ, ಆರ್ಯಿಕೆ (ಸುಪ್ರಭೆಯುಂ ಸುದರ್ಶನ ನಾಮ ಗಣಿನೀಸಮಕ್ಷದೊಳ್ ರತ್ನಾವಳಿಯಂ ನೋಂತು ಅಚ್ಯುತಕಲ್ಪದೊಳ್ ದೇವನಾಗಿ ಪುಟ್ಟಿದಳ್: ಆದಿಪು, ೩. ೬೫ ವ)"
ಗಣೋಪಗ್ರಹಣ,"[ನಾ] [ಜೈನ] ಒಂದು ಗರ್ಭಾನ್ವಯಕ್ರಿಯೆ, ಗಣವನ್ನು ಸೇರುವುದು (ಗಣೋಪಗ್ರಹಣ .. .. ಅಗ್ರನಿರ್ವೃತಿಯೆಂಬ ಅಯ್ವತ್ತುಮೂಱು ಗರ್ಭಾದಿನಿರ್ವಾಣ ಪರ್ಯಂತಂಗಳಪ್ಪ ಗರ್ಭಾನ್ವಯಕ್ರಿಯೆಗಳಂ: ಆದಿಪು, ೧೫. ೧೫ ವ)"
ಗತಜೀವಿತನಾಗು,"[ಕ್ರಿ] ಸಾಯು, ಮರಣಿಸು (ಅತಿಬಳಕೃಷ್ಣಂ ಗತಜೀವಿತನಾಗೆ ಮಹಾಬಳಂ ಮಹಾವ್ರತದಿಂದನ್ವಿತಮತಿ ಸಮಾಧಿಗುಪ್ತವ್ರತಿಯುಪದೇಶದೊಳೆ ಪುಟ್ಟಿದಂ ಪ್ರಾಣತದೊಳ್: ಆದಿಪು, ೩. ೭೭)"
ಗತಪ್ರಾಣನಾಗು,"[ಕ್ರಿ] ಪ್ರಾಣ ಕಳೆದುಕೊ, ಸಾಯು (ಪದ್ಮಪತ್ರೌಘಂಗಳಿಂ ತಮ್ಮಣ್ಣಂಗೆ ನೀರಂ ತೀವಿಕೊಂಡು ಸರೋವರದಿಂದ ಪೊಱಮಟ್ಟು ಒಂದೆರಡಡಿಯನಿಡುತೆ ಗತಪ್ರಾಣನಾಗಿ ಬಿೞ್ದಿರ್ದಂ: ಪಂಪಭಾ, ೮. ೩೯ ವ)"
ಗತವಿವೇಕ,"[ನಾ] ವಿವೇಕರಹಿತ (ಇನ್ನಾವ ಸಂತಸಂ ಗತವಿವೇಕ ಪೇೞ್ ನಿನಗೆ ಅಸಾರಸಂಸಾರದೊಳ್: ಆದಿಪು, ೩. ೬೦)"
ಗತಿಚತುಷ್ಟಯ,"[ನಾ] [ಜೈನ] ಜೀವದ ನಾಲ್ಕು ಸ್ವರೂಪಗಳು: ನಾರಕ, ತಿರ್ಯಕ್, ಮಾನುಷ, ದೇವ (ಕಷ್ಟಂ ದುಃಖಾನಳಸಂಪ್ಲುಷ್ಟಂ ಚಿಃ ಗತಿಚತುಷ್ಟಯಂ ಪ್ರಾಣಿಗೆ: ಆದಿಪು, ೯. ೫೧)"
ಗತಿಸ್ಖಲಿತ,"[ನಾ] ನಡೆಯುವಾಗ ಮುಗ್ಗರಿಸುವುದು (ಆತನ ಲಲಿತ ಉತ್ತಾನಶಯಿತ ದರಹಸಿತ ತರಂಗಿತ ಗತಿಸ್ಖಲಿತ ಮುಗ್ಧಜಲ್ಪಿತಾದಿ ಬಾಲ್ಯವಿಳಾಸಂಗಳಿಂದಂ: ಆದಿಪು, ೮. ೫೦ ವ)"
ಗದಾಘಾತ,"[ನಾ] ಗದೆಯ ಹೊಡೆತ (ಪೊಕ್ಕು ಉಡಿವೆಂ ಪಿಂಗಾಕ್ಷನ ಊರುದ್ವಯಮಂ ಉರು ಗದಾಘಾತದಿಂ ನುಚ್ಚು ನೂಱಾಗೆ ಒಡೆವೆಂ ತದ್ರತ್ನರಶ್ಮಿಪ್ರಕಟಮಕುಟಮಂ: ಪಂಪಭಾ, ೭. ೧೩)"
ಗದಾವಿಕ್ಷೇಪ,"[ನಾ] ಗದಾಯುದ್ಧದ ವರಸೆ (ಸವ್ಯಾಪಸವ್ಯ ಭ್ರಾಂತೋದ್ಭ್ರಾಂತ ಕರ್ಷಣ ಮಂಡಳಾವರ್ತನಾದಿಗಳಪ್ಪ ಮೂವತ್ತೆರಡು ಗದಾವಿಕ್ಷೇಪದೊಳಂ: ಪಂಪಭಾ, ೧೩. ೯೨ ವ)"
ಗದಾಹತಿ,"[ನಾ] ಗದೆಯ ಹೊಡೆತ (ಮಹಾಪ್ರಳಯ ಉಲ್ಕೋಪಮ ಮತ್ ಗದಾಹತಿಯಿಂ ಅತ್ಯುಗ್ರ ಆಜಿಯೊಳ್ ಮುನ್ನಂ ಈ ಖಳ ದುಶ್ಶಾಸನನಂ ಪೊರಳ್ಚಿ ಬಸಿಱಂ ಪೋೞ್ದಿಕ್ಕಿ: ಪಂಪಭಾ, ೭. ೧೨)"
ಗದಿತ,"[ಗು] ಹೇಳಿದ, ನುಡಿದ (ಪರಮಜಿನಗದಿತ ಗುಣಪರಿಕರದೊಳ್ ಕೂಡಿದುದೆ ನಿರುಪಮಂ ಸಮ್ಯಕ್ತ್ವಂ: ಆದಿಪು, ೫. ೫೫)"
ಗದ್ಗದ,"[ನಾ] ಕಂಠ ಬಿಗಿಯುವುದು ಪರಿತಪಿಸುವುದು (ಕಾಮಗ್ರಹಗ್ರಹೀತೆಯಾಗಿರೆ ಮನೋವೈಕಲ್ಯ ರೋಮಾಂಚಕ ಸ್ತಂಭ ಕಂಪ ಸ್ವೇದ ವೈವರ್ಣ್ಯಸಂತಾಪನನ ಅನಾಹಾರ ವ್ಯಾಮೋಹ ಗದ್ಗದಾಶ್ರುಮೋಕ್ಷಮೂರ್ಛಾದಿ ನಾನಾ ವಿಕಾರಂಗಳಂ ಒಡನೊಡನೆ ತೋಱುವುದುಂ: ಪಂಪಭಾ, ೪. ೫೯ ವ)"
ಗದ್ಯಣ,"[ನಾ] ಒಂದು ಚಿನ್ನದ ನಾಣ್ಯ (ಪಲಗೆಗೆ ಪತ್ತು ಸಾಯಿರಮೆ ಗದ್ಯಣಂ ಎಂದಿರದೆ ಒಡ್ಡಿ ತಾಮ್ ಎರೞ್ವಲಗೆಯಂ ಆಡಿ ಸೋಲ್ತೊಡೆ: ಪಂಪಭಾ, ೬. ೭೨)"
ಗದ್ಯಾಣ,"[ನಾ] ಗದ್ಯಣ (ಒಡ್ಡಮಂ ಪೇೞಿಂ ಎನೆ ಪೊೞ್ತುಪೋಗಿಂಗಂ ಅೞ್ತಿಗಂ ಆಡುವ ತಮ್ಮುತಿರ್ವರ ಪಲಗೆಗೆ ಸಾಯಿರ ಗದ್ಯಾಣದ ಪೊನ್ನೆ ಸಾಲ್ಗುಂ ಅಗ್ಗಳಂ ಬೇಡ: ಪಂಪಭಾ, ೬, ೭೧ ವ)"
ಗಂಧ,"[ನಾ] ವಾಸನೆ (ಅಂತು ಪರಮಾತಿಶಯ ರೂಪ ರಸ ಗಂಧ ಸ್ಪರ್ಶ ಗುಣವತ್ ಪರಮಾಣುಪರಿನಿರ್ವೃತ ಮೂರ್ತಿಯಪ್ಪ ಪರಮನ: ಆದಿಪು, ೮. ೬ ವ); [ನಾ] ಪರಿಮಳ (ವಿವಿಧಗಂಧಂಗಳಂ ಆಂ ಅವಯವದೊಳ್ ಮಾಡುವ ಘಟ್ಟಿವಳ್ತಿಯೆಂ ದೇವಿ ಗಂಡವಳ್ತಿಯೆಂ ಅಲ್ಲೆಂ: ಪಂಪಭಾ, ೮. ೫೬)"
ಗಂಧಕುಟಿ,"[ನಾ] [ಜೈನ] ಶ್ರೀಗಂಧದ ಕುಟೀರ, ಸಮವಸರಣದಲ್ಲಿ ಅರ್ಹಂತನು ಕುಳಿತುಕೊಳ್ಳುವ ಮಂಟಪ (ಜಿನತನುಗಂಧಮೆ ಗೆಲ್ದಿರೆ ನಿರ್ಭರಗಂಧಂ ಗಂಧಕುಟಿ ಕರಂ ಸೊಗಯಿಸುಗುಂ: ಆದಿಪು, ೧೦. ೩೭)"
ಗಂಧಗಜ,"[ನಾ] ಮದೋದಕವನ್ನು ಸುರಿಸುವ ಆನೆ (ತಪೋವನಮಂ ಗಂಧಗಜಂ ವನಂಬುಗುವವೊಲ್ ಪೊಕ್ಕು: ಆದಿಪು, ೮. ೭)"
ಗಂಧತೋಯ,"[ನಾ] ಪರಿಮಳಯುಕ್ತ ನೀರು (ದೇವೇಂದ್ರಲೋಕಕ್ಕಂ ಅತ್ಯಾದರಮಂ ಮಾಡುತ್ತುಂ ಏನಾಱಿಸಿದುದೊ ದಿವಿಜವ್ರಾತಮಂ ಗಂಧತೋಯಂ: ಆದಿಪು, ೭. ೧೦೨)"
ಗಂಧರ್ವ ವಿವಾಹ,"[ನಾ] ಗಂಡು ಹೆಣ್ಣು ಪರಸ್ಪರ ಒಪ್ಪಿಗೆಯಿಂದ ಮಾಡಿಕೊಳ್ಳುವ ಮದುವೆ (ಈಕೆಯಂ ಕೆಯ್ಕೊಳ್ವುದೆ ಕಜ್ಜಂ ಎಂದು ಆಕೆಗಂ ಭೀಮಸೇನಂಗಂ ಗಂಧರ್ವ ವಿವಾಹಂ ಮಾಡಿದೊಡೆ: ಪಂಪಭಾ, ೩. ೧೮ ವ)"
ಗಂಧಲಂಪಟತೆ,"[ನಾ] ಸುಗಂಧದಲ್ಲಿ ಅತಿ ಆಸಕ್ತಿ (ರಟತ್ ಅಳಿಸಂದೋಹಂ ಎಂತೆಱಗುಗುಂ ದಳಿತಾಂಬುರುಹಕ್ಕೆ ಗಂಧಲಂಪಟತೆಯಿಂ: ಆದಿಪು, ೩. ೯೦)"
page,5
ಗಂಧವಹ,"[ನಾ] ಗಾಳಿ (ಮೃಗಮದದ ಅಗರುವ ಕಪ್ಪುರದ ಕಂಪುಮಂ ಸೂಡಿದ ಬಾಸಿಗದ ಪೊಸಗಂಪನಿಂಬಾಗೊಗೆದಿರೆ ಮಾಡಿದುದು ಚಮರರುಹಗಂಧವಹಂ: ಪಂಪಭಾ, ೧೪. ೨೫)"
ಗಂಧವಾರಿ,"[ನಾ] ಶ್ರೀಗಂಧದ ಪರಿಮಳದ ನೀರು (ಸಾಂದಿನೊಳ್ ಕತ್ತುರಿಯೊಂದು ಕೋೞ್ಗೆಸಱೊಳ್ ಓಕುಳಿ ಚಂದನ ಗಂಧವಾರಿಯೊಳ್ ಪಂಪಭಾ, ೧೪. ೨೦)"
ಗಂಧವಾಹ,"[ನಾ] ಗಾಳಿ ಗಂಧವಹ (ಆಮೋದದಿಂ ಎತ್ತಂ ಗಂಧವಾಹಂ ಮಗಮಗಿಸೆ ಬೆಡಂಗೀ ನಗೇಂದ್ರೋಪಕಂಠಂ: ಆದಿಪು, ೧೩. ೬೮)"
ಗಂಧಶಾಳಿ,"[ನಾ] ಸುಗಂಧಯುಕ್ತ ಬತ್ತ, ಕಮ್ಮಗಡಲೆ ಬತ್ತ (ದೇವಮಾತೃಕಮೆನಿಪ್ಪ ಪೊಲಂ ನವಗಂಧಶಾಳಿಯಿಂ ಬೆಳೆವುದು ರಮ್ಯ ನಂದನ ವನಾಳಿ ವಿಯೋಗಿಜನಕ್ಕೆ ಬೇಟಮಂ ಬಳೆವುದು: ಪಂಪಭಾ, ೧. ೫೪)"
ಗಂಧಶಾಳಿವನ,"[ನಾ] ಗಂಧಶಾಲಿಯ ಗದ್ದೆ (ಪೊಂಬಣ್ಣದ ಕೆಂಪಿಡಿದಿರೆ ಸೊಗಯಿಪುವು ಗಂಧಶಾಳಿವನಂಗಳ್: ಆದಿಪು, ೧. ೬೦)"
ಗಂಧಸಿಂಧುರ,"[ನಾ] ಗಂಧಗಜ (ವಜ್ರದಂತ ಚಕ್ರವರ್ತಿ ಆ ಸಾಮಂತಾಂತಃಪುರ ಪರಿಮಿತಪರಿವಾರಪರಿವೃತನುಂ ಬಂಧುರ ಗಂಧಸಿಂಧುರಾರೂಢನುಂ ಆಗಿ: ಆದಿಪು, ೪. ೨೩ ವ)"
ಗಂಧಾಂಧ,"[ಗು] ಸುಗಂಧದಿಂದ ಸೊಕ್ಕಿದ (ಶಾಳಿವನಗಧಾಂಧ ದ್ವಿರೇಫಾಳಿ ಕಣ್ಗೊಳಿಸಿತ್ತೊರ್ಮೆಯೆ ಬಂದುದಂದು ಶರದಂ: ಪಂಪಭಾ, ೭. ೭೧)"
ಗಂಧೇಭ,"[ನಾ] ಮದ್ದಾನೆ (ರಿಪುಜನದ ಪೆರ್ಚಿಗಂ ಪರಾಂಗನಾಜನದ ಮೆಚ್ಚಿಂಗಂ ಮೂಗಿಱಿವಂತೆ ಸೊಗಯಿಸುವ ಗಂಧೇಭವಿದ್ಯಾಧರನ ಮೂಗು: ಪಂಪಭಾ, ೨. ೩೯ ವ)"
ಗಂಧೋದಕ,"[ನಾ] ಸುಗಂಧದ ನೀರು, ಪನ್ನೀರು (ಘೃತ ಕ್ಷೀರ ದಧಿ ನಾಳೀಕೇರತೋಯ ಆಮ್ರರಸ ಇಕ್ಷರಸ ಗಂಧಧೋದಕಾದಿಗಳಿಂ ಮಾಡುವ ಸವನಮುಂ: ಆದಿಪು, ೧೫. ೧೩ ವ)"
ಗಂಭೀರ,"[ಗು] ಗಹನವಾದ, ಘನವಾದ (ಅಂಭೋಧಿಯಂತೆ ಗಂಭೀರಾಶಯರುಂ ಆದಿತ್ಯನಂತೆ ನಿರ್ಧೂತತಮಸ್ತಮರುಂ ಚಂದ್ರನಂತೆ ಸರ್ವಸತ್ತ್ವಸೌಮ್ಯರುಂ: ಆದಿಪು, ೪. ೯೫ ವ); [ಗು] ಆಳವಾದ (ಕಣ್ಗೊಪ್ಪಿ ತೋರ್ಪುದಿದು ಉತ್ಪ್ರೇಂಖತ್ ಅಸಂಖ್ಯ ಶಂಖಧವಳಂ ಗಂಭೀರನೀರಾಕರಂ: ಪಂಪಭಾ, ೪. ೨೪)"
ಗಭೀರ,"[ಗು] ಆಳವಾದ (ಅರಸಂ ತುಂಗತರಂಗಭಂಗುರ ಗಭೀರಾಂಭೋಧಿಯಂ ಪೊಕ್ಕನೊಂದೆ ರಥಂ ಸಾರಥಿಯೊರ್ವಂ ಆರುಮೊಡನಿಲ್ಲ: ಆದಿಪು, ೧೨. ೧೨೫)"
ಗಭೀರನಿನದ,"[ನಾ] ಗಭೀರಧ್ವನಿ (ದುಂದುಭಿ ಗಭೀರನಿನದಂ ದುಂದುಭಿ ಸಂವತ್ಸರೋದ್ಭವಂ: ಆದಿಪು, ೧. ೩೩)"
ಗಮಕ,"[ನಾ] ಸಂಗೀತ ಸ್ವರ ವಿಶೇಷ (ಪದಕೊರಲ್ ಇಂಪಂ ಅಪ್ಪುಕೆಯೆ ಕೊಂಕು ನಯಂ ಗಮಕಂಗಳಿಂ ಪೊಡರ್ ಕೊದಳ್ ಎೞೆದಿಕ್ಕಿದಂತೆ ಸುತಿಯೊಳ್ ಸಮವಾಗಿರೆ .. .. ಮೇನಕೆ ಸರಸ್ವತಿ ಬಾಯ್ದೆಱೆದಂತೆ ಪಾಡಿದಳ್: ಪಂಪಭಾ, ೭. ೮೮)"
ಗಮಕಿ,"[ನಾ] ಕಾವ್ಯ ವಾಚಿಸುವವನು (ಕವಿ ಗಮಕಿ ವಾದಿ ವಾಗ್ಮಿ ಪ್ರವರರ ಪಂಡಿತರ ನೆಗೞ್ದ ಸಬ್ಬವದವರೊಡನೆ ಅಂತು ಒಸೆದ ಅನ್ನವಾಸದೊಳ್ ಇರ್ದನಾಗಳ್ ಹರಿಗಂ: ಪಂಪಭಾ, ೩. ೮೦)"
ಗಮನ,"[ನಾ] ನಡೆಯುವಿಕೆ (ಮಹೀಪತಿನಿವೇದನ ಸಂಭ್ರಮಗಮನಸ್ಖಲಿತ ವೃದ್ಧಕಂಚುಕಿನಿಕರಮುಂ: ಆದಿಪು, ೮. ೩೫ ವ)"
ಗಮ್ಮನೆ,"[ಅ] ಬೇಗನೆ, ಶೀಘ್ರವಾಗಿ (ತತ್ ಸಚಿವೋತ್ತಮಂ ಒಳ್ಳಿಕೆಯ್ದಂ ಇನ್ನಂತುಟು ಪೇೞ್ದು ಕೆಮ್ಮಗಿರೆ ಗಮ್ಮನೆ ಕಮ್ಮರಿಯೋಜನಾಗನೇ: ಆದಿಪು, ೨. ೬೧)"
ಗರ,"[ನಾ] ಗ್ರಹ, ದುಷ್ಟ ಶಕ್ತಿ (ಸುರ ದನುಜ ಭುಜಗ ವಿದ್ಯಾಧರ ನರ ಸಂಕುಲದೊಳ್ ಆರನಾದೊಡಂ ಏನೋ ಗರಮುಟ್ಟೆ ಕೊಲ್ಗುಂ ಇದು ನಿಜವಿರೋಧಿಯಂ ಧುರದೊಳ್ ಎಂದು ಶಕ್ತಿಯನಿತ್ತಂ: ಪಂಪಭಾ, ೧. ೧೦೩)"
ಗರಮುಟ್ಟು,"[ಕ್ರಿ] ಗ್ರಹವು ತಾಗುವ ಹಾಗೆ ಅಥವಾ ಗ್ರಹಗಳವರೆಗೂ (ಸುರ ದನುಜ ಭುಜಗ ವಿದ್ಯಾಧರ ನರ ಸಂಕುಲದೊಳ್ ಆರನಾದೊಡಂ ಏನೋ ಗರಮುಟ್ಟೆ ಕೊಲ್ಗುಂ ಇದು ನಿಜವಿರೋಧಿಯಂ ಧುರದೊಳ್ ಎಂದು ಶಕ್ತಿಯನಿತ್ತಂ: ಪಂಪಭಾ, ೧. ೧೦೩)"
ಗರಳ,"[ನಾ] ವಿಷ (ಭಯಾನಕೋಭಯತಟ ಗುಹಾಗಹ್ವರನಿರ್ಜಜ್ಜರತ್ ಅಜಗರ ಗಳಗಳಿತ ಗರಳಶಬಳಿತಸಲಿಲ ಪ್ರವಾಹೆಯುಂ: ಆದಿಪು, ೫. ೮೭ ವ)"
ಗರುಡ,"[ನಾ] ಗರುಡ ಪಕ್ಷಿ (ಮತ್ಸ್ಯ ಮಕರ ಕುಲಿಶ ಕಲಶ ಕುಳೀರ ವರಾಹ ವಾನರ ಕಂಠೀರವ ಚಮೂರು ಮಯೂರ ಗರುಡ ಫಣಿರಾಜಚಿಹ್ನಂಗಳಪ್ಪ: ಆದಿಪು, ೧೧. ೨೮ ವ)"
page,6
ಗರುಡಿ,"[ನಾ] ವ್ಯಾಯಾಮಶಾಲೆ (ನಾವೆಲ್ಲಮೊಂದೆ ಗರುಡಿಯೊಳೋದಿದ ಮಾನಸರೆಂ: ಪಂಪಭಾ, ೯. ೪೮ ವ)"
ಗರುತ್ಮ,"[ನಾ] ಗರುಡ (ವನನಿಧಿಯಿಂದಂ ಚಂದ್ರಂ ವಿನತಾ ಉದರದಿಂ ಗರುತ್ಮಂ ಉದಯಾಚಳದಿಂ ದಿನಪಂ ಒಗೆವಂತೆ ಪುಟ್ಟಿದಂ ಅನಿವಾರ್ಯ ಸುತೇಜಂ ಎನಿಪಂ ಇನಜನ ತನಯಂ: ಪಂಪಭಾ, ೧. ೧೨೧)"
ಗರ್ಜತ್,"[ಗು] ಗರ್ಜಿಸುವ (ಮೃಗಪತಿಪ್ರಧ್ವಾನಗರ್ಜದ್ಗುಹಂ ಮದಿರೋನ್ಮತ್ತ ನಿಳಿಂಪ ಕಿಂಪುರುಷಕಾಂತಾರಬ್ಧಸಂಗೀತಂ ಒಪ್ಪಿದುದು: ಪಂಪಭಾ, ೭. ೭೨)"
ಗರ್ತ,"[ನಾ] ನೀರಿನ ಸುಳಿ (ಸಂಸಾರವಾರಾಶಿ ಮಧ್ಯಾಸ್ಪದ ಸರ್ವಗ್ರಾಸಿ ಭೀಮಾಂತಕ ವದನಮಹಾಗರ್ತದೊಳ್ ಮಗ್ನರಾದರ್: ಆದಿಪು, ೯. ೫೮)"
ಗರ್ಬ,"[ನಾ] ಗರ್ವ (ಮಲ್ಲರನೆ ಪೋರಿಸಲುಂ ಪಿರಿದೊಂದು ದೋಹಳಂ ನೆಗೞ್ದುದು ಗರ್ಭದರ್ಭಕನ ದೋರ್ಬಲಗರ್ಬಮನಂದು ಪೇೞ್ವವೊಲ್: ಆದಿಪು, ೮. ೪೮)"
ಗರ್ಭಂ,"[ನಾ] ಸೇರಿದ, ಬೆರೆಸಿದ (ಚಾಗಬೀರದ ಪೞಯಿಗೆಯನೆತ್ತಿಸಿ ಪಂಚರತ್ನಗರ್ಭಂಗಳಪ್ಪ ಮಂಗಳಜಳಂಗಳಂ ಮಿಂದು: ಪಂಪಭಾ, ೧೨. ೧೦೮ ವ)"
ಗರ್ಭಗೃಹ,"[ನಾ] ಒಳಕೋಣೆ, ಗರ್ಭವೆಂಬ ಮನೆ (ಗರ್ಭಗೃಹದಿಂದಂ ಮೇಣ್ಪೊಱಮಟ್ಟವೊಲಾ ಗುಹೆಯಿಂ ಪೊಱಮಟ್ಟುದು ಸೈನ್ಯಮಂಬುಧಿಧ್ವನಿಯಿಂದಂ: ಆದಿಪು, ೧೩. ೫೪)"
ಗರ್ಭಚಿಹ್ನ,"[ನಾ] ಗರ್ಭದ ಲಕ್ಷಣಗಳು (ಗರ್ಭಚಿಹ್ನಮೆ ಗಳ ಗರ್ಭದರ್ಭಕನ ಸೂಚಿಪ ಮುಂದಣ ರಾಜ್ಯಚಿಹ್ನಮಂ: ಪಂಪಭಾ, ೧. ೧೨೦)"
ಗರ್ಭದರ್ಭಕ,"[ನಾ] ಬಸಿರಿನಲ್ಲಿನ ಮಗು (ಹಿಮಧವಳ ಆತಪತ್ರಮನೆ ಪೋಲೆ ಮುಖೇಂದುವ ಬೆಳ್ಪು ಪೂರ್ಣಕುಂಭಮನೆ ನಿರಂತರಂ ಗೆಲೆ ಕುಚಂಗಳ ತೋರ್ಪು ಪತಾಕೆಯೊಂದು ವಿಭ್ರಮಮನೆ ಪೋಲೆ ಪುರ್ವಿನ ಪೊಡರ್ಪೊಳಕೊಂಡುದವಳ್ಗೆ ಗರ್ಭಚಿಹ್ನಮೆ ಗಳ ಗರ್ಭದರ್ಭಕನ ಸೂಚಿಪ ಮುಂದಣ ರಾಜ್ಯಚಿಹ್ನಮಂ: ಪಂಪಭಾ, ೧. ೧೨೦)"
ಗರ್ಭದೋಹಳ,"[ನಾ] ಬಸಿರಿಯ ಬಯಕೆ (ಇಂತಾದೊಡೆಮಗೆ ಬಾಹುಬಲಿಯ ಸಮರಸಂಘಟ್ಟದೋಹಳಮಿದು ದರಿದ್ರಗೇಹಿನೀ ಗರ್ಭದೋಹಳದಂತಾದುದು: ಆದಿಪು, ೧೪. ೧೦೨ ವ)"
ಗರ್ಭನಿರ್ಭರಪ್ರದೇಶ,"[ನಾ] ಬಸಿರು ತುಂಬಿದ ಜಾಗ (ಅಂತು ಗರ್ಭನಿರ್ಭರಪ್ರದೇಶದೊಳ್ ಅರಾತಿಗಳ್ಗೆ ಅಂತಕಾಲಂ ದೊರೆಕೊಳ್ವಂತೆ ಪ್ರಸೂತಿಕಾಲಂ ದೊರೆಕೊಳೆ: ಪಂಪಭಾ, ೧. ೧೨೬ ವ)"
ಗರ್ಭಭಾರ,"[ನಾ] ಬಸಿರಿನ ತೂಕ (ಅಂತು ಕೊಂತಿಯ ಗರ್ಭಭಾರಮುಂ ತಾಪಸಾಶ್ರಮದ ಅನುರಾಗಮುಂ ಒಡನೊಡನೆ ಬಳೆಯೆ ಬಂಧುಜನದ ಮನೋರಥಂಗಳುಂ ಒಂಬತ್ತನೆಯ ತಿಂಗಳುಂ ನೆಱೆಯೆ: ಪಂಪಭಾ, ೧. ೧೨೦ ವ)"
ಗರ್ಭಶೋಧನ,"[ನಾ] [ಜೈನ] ಇಂದ್ರನು ಕಳುಹಿಸುವ ದೇವವನಿತೆಯರು ಹುಟ್ಟಲಿರುವ ತೀರ್ಥಂಕರನಿಗೆ ಕರ್ಮಮಲಗಳ ಲೇಪವಾಗದಂತೆ ಮಾಡುವ ಜಿನಮಾತೆಯ ಗರ್ಭ ಶುದ್ಧೀಕರಣ (ಮನವೊಲ್ದಿಂದ್ರನಿವಾಸಸಂಭವ ಶುಚಿದ್ರವ್ಯಂಗಳಿಂ ಗರ್ಭಶೋಧನಮಂ ದೇವಿಯರಿರ್ದು ಮಾಡೆ: ಆದಿಪು, ೭. ೨೩)"
ಗರ್ಭಷಷ್ಠಿ,"[ನಾ] ಅರವತ್ತು ದಿನಗಳಲ್ಲಿ ತೆನೆ ಬರುವ (ಆ ಪ್ರಸ್ತಾವದೊಳ್ ಫಳಪಾಕವಿರಾಮಂಗಳಪ್ಪ ಗರ್ಭಷಷ್ಠಿವ್ರೀಹಿ ಯವ ಗೋಧೂಮಾದಿ ಮಹೌಷಧಂಗಳುಮಂ: ಆದಿಪು, ೮. ೬೧ ವ)"
ಗರ್ಭಸರೋವರ,"[ನಾ] ಬಸಿರು ಎಂಬ ಕೊಳ ಸೈನ್ಯ (ಇತ್ತೆನೆಂದು ವಿಯತ್ತಳಕ್ಕೊಗೆದೊಡೆ ಆತನಂಶಮಾಕೆಯ ಗರ್ಭಸರೋವರದೊಳಗೆ ಚಂದ್ರಬಿಂಬದಂತೆ ಸೊಗಯಿಸೆ: ಪಂಪಭಾ, ೧. ೧೨೪ ವ)"
ಗರ್ಭಸ್ಥಿತ,"[ಗು] ಗರ್ಭದಲ್ಲಿರುವ (ಗರ್ಭಸ್ಥಿತಾರ್ಭಕನ ವದನಚಂದ್ರನಿರ್ಗತಾಚ್ಛಜಳಚಂದ್ರಿಕೆಯೊಳ್ ಒದವಿದಂತೆ: ಆದಿಪು, ೭. ೩೦ ವ)"
ಗರ್ಭಾನ್ವಯಕ್ರಿಯೆ,"[ನಾ] [ಜೈನ] ತೀರ್ಥಂಕರನು ಭೂಮಿಯಲ್ಲಿ ಅವತರಿಸುವುದರಿಂದ ಹಿಡಿದು ನಿರ್ವಾಣಪರ್ಯಂತ ಮಾಡುವ ಐವತ್ಮೂರು ಕ್ರಿಯೆಗಳು: ದಾನ, ಆಧಾನ, ಪ್ರೀತಿ, ಸುಪ್ರೀತಿ, ಧೃತಿ, ಮೋದ, ಪ್ರಿಯೋದ್ಭವ, ನಾಮಕರ್ಮ, ಬಹಿರ್ಯಾನ, ನಿಷದ್ಯಾ, ಅನ್ನಪ್ರಾಶನ, ವ್ಯುಷ್ಟಿ, ಕೇಶವಾಪ, ಲಿಪಿ ಸಂಖ್ಯಾನ ಸಂಗ್ರಹ, ಉಪನಯನ, ವ್ರತಚರ್ಯಾ, ವ್ರತಾವತರಣ, ವಿವಾಹ, ವರ್ಣಲಾಭ, ಕುಲಚರ್ಯಾ, ಗೃಹೀಶಿತ್ವ, ಪ್ರಶಾಂತಿ, ಗೃಹತ್ಯಾಗ, ದೀಕ್ಷಾದ್ಯ, ಜಿನರೂಪತಾ, ಮೌನಾಧ್ಯಯನವೃತ್ತಿ, ತೀರ್ಥಕರತ್ತ್ವಭಾವನಾ, ಗುರುಸ್ಥಾನಾಭ್ಯುಪಗಮ, ಗಣೋಪಗ್ರಹಣ, ಸ್ವಗುರುಸ್ಥಾನ ಸಂಕ್ರಾಂತಿ, ನಿಸ್ಸಂಗತ್ವಭಾವನಾ, ಯೋಗನಿರ್ವಾಣಸಂಪ್ರಾಪ್ತಿ, ಯೋಗನಿರ್ವಾಣಸಾಧನ, ಇಂದ್ರೋಪಪಾದ, ಅಭಿಷೇಕ, ವಿಧಿದಾನ, ಸುಖೋದಯ, ಇಂದ್ರತ್ಯಾಗ, ಅವತಾರ, ಹಿರಣ್ಯಗರ್ಭೋತ್ಕೃಷ್ಟಜನ್ಮತಾ, ಮಂದರಾದ್ರೀಂದ್ರಾಭಿಷೇಕ,  ಗುರುಪೂಜೋಪಲಂಭನ, ಯೌವರಾಜ್ಯ, ಸ್ವರಾಜ್ಯ, ಚಕ್ರಲಾಭ, ದಿಗ್ವಿಜಯ, ಚಕ್ರಾಭಿಷೇಕ, ಸಾಮ್ರಾಜ್ಯ, ಪರಿನಿಷ್ಕ್ರಮಣ, ಯೋಗಸಮ್ಮಹ, ಆರ್ಹಂತ್ಯ, ವಿಹಾರಯೋಗತ್ಯಾಗ, ಅಗ್ರನಿರ್ವೃತಿ (ಅಯ್ವತ್ತಮೂಱು ಗರ್ಭಾದಿನಿರ್ವಾಣ ಪರ್ಯಂತಂಗಳಪ್ಪ ಗರ್ಭಾನ್ವಯಕ್ರಿಯೆಗಳಂ: ಆದಿಪು, ೧೫. ೧೫ ವ)"
ಗರ್ಭಾವಾಸ,"[ನಾ] ಬಸಿರೆಂಬ ಮನೆ (ಅಹಮಿಂದ್ರಂ ಬಂದು ಯಶಸ್ವತಿ ಮಹಾದೇವಿಯ ಗರ್ಭಾವಾಸದೊಳ್ ಶುಕ್ತಿಪುಟೋದರವರ್ತಿಯಪ್ಪ ನಿರ್ಮಳೋದಕಬಿಂದುವಿನಂತೆ: ಆದಿಪು, ೮. ೨೯ ವ)"
ಗರ್ಭೇಶ್ವರ,"[ನಾ] ಆಗರ್ಭ ಶ್ರೀಮಂತ (ಮತ್ತೊಂದೆಡೆಯೊಳ್ ಒರ್ವಂ ಗರ್ಭೇಶ್ವರಂ ತನ್ನ ಹೃದಯೇಶ್ವರಿಯಂ ಅಗಲ್ದು ಬಂದು ಪೆಱರಾರುಮಂ ಮೆಚ್ಚದೆ ಆಕೆಯಂ ನೆನೆದು: ಪಂಪಭಾ, ೪. ೧೦೪ ವ)"
ಗರ್ಭೇಶ್ವರಿ,"[ನಾ] ಸಂತತಿಯ ಒಡತಿ, ಪಟ್ಟದ ರಾಣಿ (ಅಂತಾ ಗರ್ಭೇಶ್ವರಿಯರ್ ಆ ಪುರುಪರಮೇಶ್ವರನ ಮನಸ್ಸರೋವರದೊಳ್ ತಮ್ಮ ಪಾದಪದ್ಮಂಗಳಂ ನೆಲೆಗೊಳಿಸಿಯುಂ: ಆದಿಪು, ೮. ೨೪ ವ)"
page,7
ಗರ್ಭೋದಯಾದ್ರಿ,"[ನಾ] [ಗರ್ಭ+ಉದಯಾದ್ರಿ] ಗರ್ಭವೆಂಬ ಉದಯಾಚಲ (ಭರತಕುಲಗಗನದಿನಕರಂ ಅರಾತಿಕುಳಕಮಳ ಹಿಮಕರಂ ಶಿಶು ತೇಜೋವಿರಚನೆಯುಂ ಕಾಂತಿಯುಂ ಆವರಿಸಿರೆ ಗರ್ಭೋದಯಾದ್ರಿಯಿಂದ ಉದಯಿಸಿದಂ: ಪಂಪಭಾ, ೧. ೧೪೫)"
ಗರ್ಭೋದರ,"[ನಾ] ಬಸಿರಿನ ಒಳಗು (ಕೊಂತಿಯ ದಿವ್ಯಗರ್ಭೋದರಮೆಂಬ ಶುಕ್ತಿಪುಟೋದರದೊಳ್ ತನ್ನ ದಿವ್ಯಾಂಶಮೆಂಬ ಮುಕ್ತಾಫಲೋದ ಬಿಂದುವಂ ಇಂದ್ರಂ ಸಂಕ್ರಮಿಸಿ ನಿಜನಿವಾಸಕ್ಕೆ ಪೋದಂ: ಪಂಪಭಾ, ೧. ೧೩೯ ವ)"
ಗರ್ವ,"[ನಾ] ಅಹಂಕಾರ (ವ್ಯಾಸಮುನೀಂದ್ರ ರುಂದ್ರ ವಚನಾಮೃತವಾರ್ಧಿಯನೀಸುವೆಂ ಕವಿವ್ಯಾಸನೆನೆಂಬ ಗರ್ವಮೆನಗಿಲ್ಲ: ಪಂಪಭಾ, ೧. ೧೩); [ನಾ] ಉಷ್ಣತೆ (ಬಿಗಿಯಪ್ಪಿದಪ್ಪುಗಳ್ ಕಳೆದುವು ನಾಣುಮಂ ಕಿಱಿದು ಜಾಣುಮನೞ್ಕಱನೀವ ಚುಂಬನಂ ಕಳೆದುವು ಗರ್ವಮಂ ಕಳೆದುದಂತಿರ್ವರ ಮನ್ಮಥದ್ರವಂ: ಪಂಪಭಾ, ೫. ೨೭)"
ಗರ್ವವ್ಯಾಲೆ,"[ನಾ] ಗರ್ವದಿಂದ ಸೊಕ್ಕಿದವಳು (ಅಂತು ಬಂದ ಬಸಂತದೊಳ್ ಮದ್ರಿ ತಾಂ ಗರ್ವವ್ಯಾಲೆಯುಂ ಕ್ರೀಡಾನುಶೀಲೆಯುಂ ಅಪ್ಪುದಱಿಂ ವನಕ್ರೀಡಾನಿಮಿತ್ತದಿಂ ಪೋಗಿ: ಪಂಪಭಾ, ೨. ೧೫ ವ)"
ಗಱಿಸನ್ನೆಗೆಯ್,"[ಕ್ರಿ] ಯುದ್ಧಾರಂಭದ ಸೂಚನೆಯಾಗಿ ಬಾಣದ ಗರಿಯಿಂದ ಸನ್ನೆ ಮಾಡು (ಗಱಿಸನ್ನೆಗೆಯ್ದು ತೆಗೆನೆಱೆದು ಎಱಗಿ ಪರಂಕಲಿಸಿ ಪರ್ವಿ ಕೂಕಿಱಿದು ಇಸೆ ಕೆಂಗಱಿಯ ಮೊನೆಯಂಬುಗಳ್ ಕಣ್ದೆಱೆಯಿಸಿದುವು ಪೊಣರ್ವ ಬಿಲ್ಲ ಕಡುವಿತ್ತೆಗರಂ; ಪಂಪಭಾ, ೧೦. ೭೩)"
ಗವಾಕ್ಷ,"[ನಾ] ಬೆಳಕಿಂಡಿ (ರಾಜಹಂಸ ಪಾರಾವತ ಮಿಥುನಂಗಳ್ ಉತ್ತುಂಗ ಪ್ರಾಸಾದಶಿಖರ ಮಣಿಗವಾಕ್ಷ ಅಂತರಾಳ ವಿವಿಧ ಗೃಹಾಂತರಗತಂಗಳಾದುವು: ಪಂಪಭಾ ಪರಿಷತ್ತು, ೪. ೪೯ ವ)"
ಗವೇಷಣ,"[ನಾ] ಹುಡುಕುವುದು (ಸಭೆಯೊಳ್ ಮಾಷಮುಖದಂತೆ ದೋಷಗವೇಷಣಪರರಪ್ಪರೆಂದೊಡದು ತೆಗೞಲ್ತೇ: ಆದಿಪು, ೧. ೨೧)"
ಗವ್ಯೂತಿ,"[ನಾ] ಎರಡು ಕ್ರೋಶ ದೂರ, ಒಂದು ಗಾವುದ (ಮತ್ತಂ ಘಾತಿಗಳ ಕೇಡಿನೊಳ್ ಗವ್ಯೂತಿಚತುಷ್ಟಯ ಸುಭಿಕ್ಷತೆ ಮೊದಲಾಗೆ: ಆದಿಪು, ೧೦. ೪೨ ವ)"
ಗಸಣಿ,"[ನಾ] ಗೊಡವೆ (ಮಾಡುವ ಕಿಡಿಸುವ ಗಸಣಿಗೆ ನಾಡೆಯುಮದು ಪೊಱಗು ಸಹಜನಿಯತಸ್ಥಿತಿ ನಾಡಾಡಿಯ ನರರ್ಗದು ಬಗೆಯಲ್ ಕೂಡದು: ಆದಿಪು, ೧. ೪೬)"
ಗಹನ,"[ನಾ] ಕಾಡು (ಎನ್ನ ಪಾಪದ ಫಲಮಂ ಸವಿನೋಡೆ ಪೊಕ್ಕೆನೊಡನೊಗೆದ ವಿಚಾರಣಚರಿತಮೆಂಬ ಗಹನಾಂತರಮಂ: ಆದಿಪು, ೩. ೩೫); [ನಾ] ದಟ್ಟತೆ (ಅಂತು ಆ ವನಗಹನಮೆಲ್ಲಂ ದಹನಮಯಮಾದ ಪ್ರಸ್ತಾವದೊಳ್ ವಿಸ್ಮಯಮಾಗೆ: ಪಂಪಭಾ, ೫. ೯೭ ವ); ಅತಿಶಯ (ಖಾಂಡವವನದಹನಪ್ರಪಂಚದಿಂ ಬೞಿಯಂ ಅರಾತಿವನದಹನ ತೀವ್ರಪ್ರತಾಪಗಹನಕ್ಕೆ ಮುನ್ನಂ ಅಳ್ಕಿ ಪರಮಂಡಳಿಕರ್ ಇತ್ತುಂ ತೆತ್ತುಂ ಬೆಸಕೆಯ್ಯೆ: ಪಂಪಭಾ, ೬. ೧. ವ); [ಗು] ಆಳವಾದ (ಗುಹಾಗಹನಗಹ್ವರ ಉದರ ವಿಶೀರ್ಣಂ ಆದಂದು ಅದೇಂ ಮುಹುಃಪ್ರಕಟಮಾದುದು ರವಿತನೂಭವಜ್ಯಾರವಂ: ಪಂಪಭಾ, ೧೨. ೧೩೬)"
ಗಹನಭೂಮಿ,"[ನಾ] ಅರಣ್ಯಪ್ರದೇಶ (ಇಂದ್ರಿಯಲುಬ್ಧಕಸ್ವಚ್ಛಂದವಿಹಾರ ಗಹನಭೂಮಿಯುಂ ದುರ್ಯಶಃಪಾಂಶುಪ್ರಸರ ಮಹಾವಾತ್ಯೆಯುಂ ಅಪ್ಪ: ಆದಿಪು, ೧೪. ೧೨೨ ವ)"
ಗಹನಾಂತರ,"[ನಾ] ಗಗನಭೂಮಿ (ಪಾಪದ ಫಲಮಂ ಸವಿನೋಡೆ ಪೊಕ್ಕೆಂ ಒಡನೊಗೆದ ವಿಚಾರಣಚರಿತಮೆಂಬ ಗಹನಾಂತರಮಂ: ಆದಿಪು, ೩. ೩೫)"
ಗಹ್ವರ,"[ನಾ] ದೊಗರು, ಬಿಲ, ಗವಿ (ತತ್ ವನಗಹ್ವರದಿಂ ಬಿಸುನೆತ್ತರ್ ಉಣ್ಮೆ ಭೋರ್ಭೋರೆನೆ ಕೊಂದಂ ಅಂಕದ ಬಳಾಧಿಕನಂ ಬಕನಂ ವೃಕೋದರಂ: ಪಂಪಭಾ, ೩. ೩೧); [ನಾ] ಕಣಿವೆ (ಗುಹಾಗಹನಗಹ್ವರ ಉದರ ವಿಶೀರ್ಣಂ ಆದಂದು ಅದೇಂ ಮುಹುಃಪ್ರಕಟಮಾದುದು ರವಿತನೂಭವಜ್ಯಾರವಂ: ಪಂಪಭಾ, ೧೨. ೧೩೬)"
ಗಳ,"[ಅ] ಆಶ್ಚರ್ಯಸೂಚಕ ಉದ್ಗಾರ (ಪುರ್ವಿನ ಪೊಡರ್ಪೊಳಕೊಂಡುದವಳ್ಗೆ ಗರ್ಭಚಿಹ್ನಮೆ ಗಳ ಗರ್ಭದರ್ಭಕನ ಸೂಚಿಪ ಮುಂದಣ ರಾಜ್ಯಚಿಹ್ನಮಂ: ಪಂಪಭಾ, ೧. ೧೨೦); [ನಾ] ಕೊರಳು (ಕರೀಂದ್ರ ಗಳ ಗರ್ಜನೆಯಿಂ ಪಟಹಪ್ರಣಾದಮಂ ಘನರವಮೆಂದೆ ನರ್ತಿಸುವ ಕೇಕಿಗಳಿಂ: ಪಂಪಭಾ, ೪. ೫)"
ಗಳಗರ್ಜನೆ,"[ನಾ] ಕೊರಳ ಗರ್ಜನೆ, ಹೂಂಕಾರ (ಕರೀಂದ್ರ ಗಳಗರ್ಜನೆಯಿಂ ಪಟಹಪ್ರಣಾದಮಂ ಘನರವಮೆಂದೆ ನರ್ತಿಸುವ ಕೇಕಿಗಳಿಂ: ಪಂಪಭಾ, ೪. ೫)"
ಗಳಗಳಿತ,"[ಗು] ಕೊರಳಿಂದ ಹೊಮ್ಮಿದ (ಭಯಾನಕೋಭಯತಟ ಗುಹಾಗಹ್ವರನಿರ್ಜಜ್ಜರದಜಗರ ಗಳಗಳಿತ ಗರಳಶಬಳಿತ ಸಲಿಲಪ್ರವಾಹೆಯಂ: ಆದಿಪು, ೫. ೮೭ ವ)"
ಗಳತ್,"[ಗು] ಸುರಿಯುವ (ಅನವರತ ಗಳತ್ ಮದದುರ್ದಿನಾನನಂ ವರ್ಷಜಳಸಮನ್ವಿತಂ ಅಂಭೋದನಿನಾದಂ: ಆದಿಪು, ೧೧. ೨೯)"
ಗಳನಿನಾದ,"[ನಾ] ಕೊರಳ ಧ್ವನಿ (ದೀಪ್ತಕಂದರ್ಪದರ್ಪ ಕ್ಷಭಿತ ಗಳನಿನಾದಂ ಪ್ರಸ್ಫುರದ್ಘರ್ಮವಾರಿ ಪ್ರಭವಂ: ಪಂಪಭಾ, ೫. ೨೮)"
ಗಳಿತ,"[ಗು] ಬಿಟ್ಟುಹೋದ (ಅಂತು ಗಳಿತಗರ್ವನಾಗಿ ಸಿಗ್ಗಾಗಿ ಪೂರ್ವಾವನಿಪಾಳ ಪ್ರಶಸ್ತಿಯೊಳೊಂದಂ ದಂಡರತ್ನದಿಂ ಸೀಂಟಿ ಕಳೆದು: ಆದಿಪು, ೧೩. ೭೧ ವ); [ಗು] ಜಾರಿದ (ಅಧಿಕಬಳ ನಳ ಕರತಳಗಳಿತ ಕುಳಶೈಲಸಹಸ್ರಸಂತಾನಕಳಿತ ಸೇತುಬಂಧುರಮುಂ: ಪಂಪಭಾ, ೪. ೧೮ ವ); [ಗು] ಸುರಿದ (ಗಂಡಗುಣಕ್ಕಾಧಾರಮಾಗಿ ಮದಗಳಿತ ಗಂಡಪ್ರಚಂಡ ಮದವೇತಂಡಮಂ ಅಣೆದು ಬಿಟ್ಟಾಗಳ್: ಪಂಪಭಾ, ೧೨. ೮೬ ವ)"
ಗಳಿತಗರ್ವ,"[ನಾ] ಸೋರಿಹೋದ ಗರ್ವವುಳ್ಳವನು (ದುರ್ಯೋಧನಂ ದಾಡೆಗಳಿದ ಕುಳಿಕನಂತೆಯುಂ ಕೋಡುಡಿದ ಮದಹಸ್ತಿಯಂತೆಯುಂ ನಖಮುಡಿದ ಸಿಂಹದಂತೆಯುಂ ಗಳಿತಗರ್ವನಾಗಿ: ಪಂಪಭಾ, ೭. ೩೯ ವ)"
page,8
ಗಳಿಯಿಸು,"[ಕ್ರಿ] ಸೋರಿಹೋಗು (ಮಾಗಧಕಿರೀಟರತ್ನಾಂಶುಗಣಂ ಗಳಿಯಿಸಿದುವು ಅವನ ಗರ್ವಮೆ ಗಳಿಯಿಸುವಂತಿರೆ ನೃಪೇಂದ್ರಪದಸರಸಿಜದೊಳ್: ಆದಿಪು, ೧೨. ೧೧೨)"
ಗೞಪು,"[ಕ್ರಿ] ಹರಟು (ಎಳಸುವ ಪುರುಳಿಯ ಗೞಪುವ ಗಿಳಿಯ ತೆಱಂದಿರಿದು ಮೊರೆವ ಪೆಣ್ದುಂಬಿಯ ಬಿಚ್ಚಳಿಪ ಪರಭೃತದ: ಆದಿಪು, ೬. ೯೪); [ಕ್ರಿ] ಸಂಭಾಷಿಸು (ಗಿಳಿಗಳೊಳೆ ಗೞಪಿ ಮೊಱೆವಳಿಕುಳದೊಡನಾಳೈಸಿ ಪುರುಳಿಯೊಡನೆಳಸಿ ನವಿಲ್ಗಳ ಬಳಗದೊಡನೆ ನರ್ತಿಸಿ: ಆದಿಪು, ೧೧. ೮೨)"
ಗೞಿಪು,"[ಕ್ರಿ] ಗಳಿಸು, ಸಂಪಾದಿಸು (ಅೞಿಪದೆ ಪದಗೞಿಪದೆ ಪೊಂಪುೞಿವೋಗೆ ಯಶಃಪ್ರಕಾಶಂ ಈಗಳೆ ಧರೆಯಂ ಪೞಿಕೆಯ್ದು: ಆದಿಪು, ೪. ೮೭)"
ಗೞಿಯಿಸು,"[ಕ್ರಿ] ಸಂಪಾದಿಸು (ಕೞಿದವರ್ಗೆ ಅೞ್ವುದು ಅೞ್ತೊಡೆ ಅವರ್ ಏೞ್ವೊಡಂ ಅಂತವರಿಂ ಬೞಿಕ್ಕೆ ತಾಂ ಉೞಿವೊಡಂ ಏೞರ್ ಅಂತು ಅವರ್ ಅಣಂ ತಮಗಂ ಬರ್ದುಕಿಲ್ಲ ಧರ್ಮಮಂ ಗೞಿಯಿಸಿಕೊಳ್ವುದೊಂದೆ ಚದುರ್: ಪಂಪಭಾ, ೨. ೨೭); [ಕ್ರಿ] ಉಂಟಾಗು (ಕೞಿಯಲರಾದ ಸಂಪಗೆಯ ಬಣ್ಣದವೋಲೆ ಬೆಳರ್ತ ಬಣ್ಣದೊಳ್ ಗೞಿಯಿಸೆ ಕೆಂಪು ಕಣ್ಗಳ ಮೊದಲ್ಗಳೊಳ್: ಪಂಪಭಾ, ೪. ೬೧); [ಕ್ರಿ] ಏರ್ಪಡಿಸು, ಉಂಟು ಮಾಡು (ಪೞವಾಡಯ್ದನೆ ಬೇಡೆಯುಂ ಕುಡದ ನಾನೇನೆಂದು ಸಂಧಾನಮಂ ಗೞಿಯಿಪ್ಪೆಂ: ಪಂಪಭಾ, ೧೩. ೨೪)"
ಗೞೆವೞಿಯ ಪಾವು,"[ನಾ] [ಗೞೆ+ಬೞಿ] ಬಿದಿರ ಗಣೆಯ ಮೇಲೆ ಬರುವ ಹಾವು, ತೆಕ್ಕೆಹಾಕಿಕೊಂಡ ಹಾವು (ಅನ್ನೆಗಂ ಇತ್ತ ನರನಂದನನ ಬೞಿವೞಿಯಂ ತಗುಳ್ದು ಗೞೆವೞಿಯ ಪಾವಿನಂತೆ ಚಕ್ರವ್ಯೂಹಮಂ ಪುಗಲ್ ಎಂದು ಬರ್ಪ ದ್ರುಪದ .. .. ಘಟೋತ್ಕಚಾದಿಗಳೊಡನೆ ಮಲ್ಲಾಮಲ್ಲಿಯಾಗಿ ಕಾದುವ ಕುಂಭಸಂಭವನಲ್ಲಿಗೆ ದುರ್ಯೋಧನಂ ಬಂದು: ಪಂಪಭಾ, ೧೧. ೯೬ ವ)"
ಗೞ್ಕನೆ ಕೊಳ್,"[ಕ್ರಿ] ಗಕ್ಕನೆ ಕುಡಿ (ಗೞ್ಕನೆ ಕೊಳೆ ಕಡುಗೆಂಪಿನೊಳ್ ಅೞ್ಕಮೆಗೊಳಗಪ್ಪವೆಂದು ಮಧುಪಂಗಳ್ ತಮ್ಮೞ್ಕಮೆಯೆ ಚೌತಮಾಗಿರೆ: ಆದಿಪು, ೧೧. ೧೧೯)"
ಗಾಂಗೇಯ,"[ನಾ] ಗಂಗೆಯ ಮಗ, ಭೀಷ್ಮ (ಕೌರವಬಲದ ಸೇನಾನಾಯಕಂ ಗಾಂಗೇಯನಡ್ಡಮಾಗೆ: ಪಂಪಭಾ, ೧೦. ೫೨ ವ)"
ಗಾಂಗೇಯನಂ,"ಭೀಷ್ಮನನ್ನು ಕುರಿತು, ಭೀಷ್ಮನಿಗೆ (ಆ ಮಾತಿಗೆ ಮೆಚ್ಚಿ ಜಗದೇಕಮಲ್ಲನಂ ತೊಡೆಯನೇಱಿಸಿಕೊಂಡು ಕುಂಭಸಂಭವಂ ಗಾಂಗೇಯನಂ ಇಂತೆಂದಂ: ಪಂಪಭಾ, ೨. ೫೪ ವ)"
ಗಾಡಿ,"[ನಾ] ಚೆಲುವು, ಬೆಡಗು (ಒಲಿಸುವ ರೂಪು ಗಾಡಿಯೊಳೊಡಂಬಡೆ ಗಾಡಿ ವಿಳಾಸದೇೞ್ಗೆಯೊಳ್ ನೆಲಸೆ: ಆದಿಪು, ೧. ೭೨)"
ಗಾಡಿಕಾರ್ತಿ,"[ನಾ] ಸೊಗಸುಗಾತಿ (ಒಲ್ದು ನೋಡುವ ಗಾಡಿಕಾರ್ತಿಯರ ಕಣ್ಗೆ ಕಾಮನ ಅಡ್ಡಣದಂತೆ ದೊಡ್ಡಿತ್ತಾಗಿ ಮೀಱುವ ಉದ್ದ್ವೃತ್ತವೃತ್ತತೆಯಂ ಈೞ್ದುಕೊಂಡಂತೆ ಉದ್ದ್ವೃತ್ತಂಗಳಾದುವು: ಪಂಪಭಾ, ೨ ೩೯ ವ)"
ಗಾಂಡಿವಿ,"[ನಾ] ಅರ್ಜುನ (ಪವನಜನಂತು ಪೂಣ್ದು ಯುವರಾಜನ ನೆತ್ತರನಾರ್ದು ಪೀರ್ದಂ ಇಂತು ಅವಗಡದಿಂ ದಿನೇಶಜನಂ ಅಂಕದ ಗಾಂಡಿವಿ ಕೊಂದಂ: ಪಂಪಭಾ, ೧೩. ೮)"
ಗಾಡಿವೆಱು,"[ಕ್ರಿ] ಸೊಬಗೇರು (ಕಪೋಲದೊಳ್ ನವಧೂಮಲೇಖೆ ಚೆಲ್ವಿದಿರ್ಗೊಳೆ ಗಾಡಿವೆತ್ತು ಅಡರ್ದು ಕತ್ತುರಿಯೊಳ್ ಮದವಟ್ಟೆಯಂ ವಿಳಾಸದೆ ತೆಗೆದಂತೆ: ಪಂಪಭಾ, ೩. ೭೬)"
ಗಾಂಡೀವ,"[ನಾ] ಅರ್ಜುನನ ಬಿಲ್ಲು (ಕೋಪಾಗ್ನಿ ಕೆಯ್ಗಣ್ಮಿ ಕಣ್ಮಲರೊಳ್ ಬಂದಿರೆ ನೋಡಿದಂ ಕಲುಷದಿಂ ಗಾಂಡೀವಿ ಗಾಂಡೀವಮಂ: ಪಂಪಭಾ, ೭. ೭)"
ಗಾಂಡೀವಧನ್ವಂ,"[ನಾ] ಅರ್ಜುನ (ಅಳಿನೀಳೋಜ್ವಳಸಹಸ್ರ ಕುಂತಳಂಗಳ್ ಪರಕಲಿಸಿ ಬಂದು ಪೊಱಮುಯ್ವಂ ಅಳ್ಳಿಱಿಯೆ ಪಚ್ಚುಗಂಟಿಕ್ಕಿ ಗಾಂಡೀವಧನ್ವಂ ಸನ್ನದ್ಧನಾಗಿರ್ಪನ್ನೆಗಂ: ಪಂಪಭಾ, ೧೨. ೨೦೨ ವ)"
ಗಾಂಡೀವಿ,"[ನಾ] ಅರ್ಜುನ (ಕೋಪಾಗ್ನಿ ಕೆಯ್ಗಣ್ಮಿ ಕಣ್ಮಲರೊಳ್ ಬಂದಿರೆ ನೋಡಿದಂ ಕಲುಷದಿಂ ಗಾಂಡೀವಿ ಗಾಂಡೀವಮಂ: ಪಂಪಭಾ, ೭. ೭)"
ಗಾಣ,"[ನಾ] ಗಾಯಕ (ಜಿನುಗುವ ತುಂಬಿಯಿಂಚರಮೆ ಗಾಣರ ಕಾಕಳಿ ಕೂಡೆ ಸೋರ್ವ ಮಾವಿನ ಸೊನೆ ಗಂಧಸಿಂಧುರಮದಂ: ಆದಿಪು, ೧೩. ೬)"
ಗಾಣಿಕ್ಯ,"[ನಾ] ಸೂಳೆಯರ ಗುಂಪು (ಸಕಳಕ್ಷ್ಮಾಚರ ಖೇಚರಾಂಚಿತ ಮಹಾಮಾಣಿಕ್ಯಗಾಣಿಕ್ಯ ಹಾಸ್ತಿಕ ರತ್ನೋರ್ಜಿತ ಚಕ್ರವರ್ತಿವಿಭವಂ: ಆದಿಪು, ೧೬. ೮)"
ಗಾತ್ರ,"[ನಾ] ಆನೆಯ ಮುಂಗಾಲು (ಹ್ರಸ್ವಚೂಚುಕನುಂ ಸಯವೃತ್ತಾಪಸ್ಕಾರನುಂ ಸುಸಂಚಿತ ಪ್ರೋಹಪಳಿಹಸ್ತ ಗಾತ್ರನುಂ: ಆದಿಪು, ೧೨, ೫೬ ವ); [ನಾ] ದೇಹ (ನೀಂ ಬರೆ ಪೆಱತೇಂ ಕಂಸಾರೀ ಯುಷ್ಮತ್ ಪದಪಾಂಸುಗಳಿಂದೆ ಆಂ ಪವಿತ್ರಗಾತ್ರನೆಂ ಆದೆಂ: ಪಂಪಭಾ, ೯. ೩೨)"
ಗಾತ್ರಾಪರ,"[ನಾ] ಆನೆಯ ಮುಂಗಾಲು ಮತ್ತು ಹಿಂಗಾಲು (ಅರ್ಧಚಂದ್ರಾಕಾರವಿಂಶತಿನಖನುಂ ಅಪೂರ್ವೋಚಿತ ಮಾಂಸಸ್ಫೀತನೋಪದಿಗ್ಧ ಗಾತ್ರಾಪರನುಂ: ಆದಿಪು, ೧೨. ೫೬ ವ)"
ಗಾದಿಗೆ,"[ನಾ] [ಖಾತಿಕಾ] ಕಂದಕ (ಮಧುರಾಪುರಮಂ ಬಿಸುಟ್ಟು ಪೋಗಿ ದ್ವಾರಾವತಿಯಂ ಸಮುದ್ರಮೆ ನೀರ್ಗಾದಿಗೆಯಾಗಿ ಮಾಡಿದೆಂ: ಪಂಪಭಾ, ೬. ೨೬ ವ)"
page,9
ಗಾಂಧರ್ವವಿದ್ಯೆ,"[ನಾ] ಸಂಗೀತವಿದ್ಯೆ (ನಾರದಾದಿ ಪ್ರಣೀತ ಗಾಂಧರ್ವವಿದ್ಯಾವಿಶೇಷಂಗಳೊಳಂ ಭರತಪ್ರಣೀತ ನೃತ್ಯಶಾಸ್ತ್ರದೊಳಂ .. .. ಅತಿಪ್ರವೀಣನುಂ: ಪಂಪಭಾ, ೨. ೩೪ ವ)"
ಗಾಂಧರ್ವಶಾಸ್ತ್ರ,"[ನಾ] ಗಾಂಧರ್ವವಿದ್ಯೆ (ವೃಷಭಸೇನಂಗೆ ಗೀತವಾದ್ಯಾರ್ಥಸಂಗ್ರಹಮಪ್ಪ ಗಾಂಧರ್ವಶಾಸ್ತ್ರಮುಮಂ ಅನಂತವೀರ್ಯಂಗೆ ವಿಚಿತ್ರ ಚಿತ್ರಕಳೆಯುಮಂ ವಾಸ್ತುವಿದ್ಯೆಯುಮಂ: ಆದಿಪು, ೮. ೬೦ ವ)"
ಗಾಂಧಾರ,"[ನಾ] ಸಂಗೀತ (ದಕ್ಷಿಣೋತ್ತರಶ್ರೇಣಿಗಳಂ ನಮಿವಿನಮಿಗಳ್ಗೆ ಕೊಟ್ಟು ಗಾಂಧಾರಪನ್ನಗವಿದ್ಯೆಗಳನವರ್ಗೆ ವಿಧಿಪೂರ್ವಕಮಿತ್ತು: ಆದಿಪು, ೯. ೧೨೧ ವ)"
ಗಾಂಧಾರನಾದ,"[ನಾ] ಸಂಗೀತಧ್ವನಿ (ಮತ್ತಾಳಿನೀಗೀತ ಪಂಚಮಹಾಶಬ್ದವಿಜೃಂಭಿತಧ್ವನಿ ಲಸತ್ ಗಾಂಧಾರನಾದಂ: ಆದಿಪು, ೧೨. ೪೮)"
ಗಾನಪಾಠ್ಯ,"[ನಾ] ಹಾಡಲು ಬಳಸುವ ಪಠ್ಯ, ಹಾಡಿನ ಸಾಹಿತ್ಯ ಥವಾ ಹಢುಗಾರಿಕೆ ಮತ್ತು ಸಂಭಾಷಣೆ ? (ಗಾನಪಾಠ್ಯದೊಳ್ ವಾಚಕಮಂ ತುಂಗಕುಚೆ ಮೆಱೆದಳ್ ಆ ದಿವಿಜಾಂಗನೆಗೆ ಆಹಾರ್ಯ ಸಾತ್ವಿಕಂ ನಿಜಮೆ ವಲಂ: ಆದಿಪು, ೯. ೨೮)"
ಗಾಂಪು,"[ನಾ] ದಡ್ಡತನ (ಪರಿಜನದಿಂದಪ್ಪುದುಂ ಏನೊಂದುಮಿಲ್ಲ ಅಚ್ಚಿಗಮೊಂದುಂಟು ಅಲ್ಲಿ ಗಾಂಪಿಂ ತೊಡರ್ವೆನೆ: ಆದಿಪು, ೬. ೨೬)"
ಗಾಯ,"[ನಾ] ಮಲ್ಲಯುದ್ಧದ ಪಟ್ಟು (ಕರಣಂಗಳ ಗಾಯಂಗಳ ಪರಿಣತಿಯಂ ಮೆಱೆದು ಪೊಣರ್ದು: ಆದಿಪು, ೧೪. ೧೧೦)"
ಗಾರ್ಹಪತ್ಯ,"[ನಾ] ತ್ರೇತಾಗ್ನಿಗಳಲ್ಲಿ ಒಂದು (ಶರೀರ ಸಂಸ್ಕಾರಾದಿ ಗಾರ್ಹಪತ್ಯ ದಕ್ಷಿಣಾಗ್ನಿ ಆಹವನೀಯವೆಂಬ ಪೆಸರಂ ಪಡೆದ ಅಗ್ನಿತ್ರಯಂಗಳೊಳ್: ಆದಿಪು, ೧೫. ಅ೬ ವ)"
ಗಾವರ,"[ನಾ] ಧ್ವನಿ (ಉಣ್ಮುವ ಉಯ್ಯಲ ಪೊಸ ಗಾವರಂ ಪುಗಿಲೊಳ್ ಏಂ ಎಸೆದತ್ತೋ ಬಸಂತಮಾಸದೊಳ್: ಪಂಪಭಾ, ೨. ೧೨); [ನಾ] ದುಂಬಿಯ ಝೇಂಕಾರ (ತುಂಬಿಯ ಗಾವರಂಗಳಂ ಗೆಡೆಗೊಳೆ ಚಂದ್ರಿಕಾಪ್ರಭೆ ಮೊದಲ್ಗಿಡೆ ನಾಡೆ ವಿತರ್ಕದಿಂ ಬೆರಲ್ಮಿಡಿದು ಗುಣಾರ್ಣವಂ ನೆಱೆಯೆ ನಿಟ್ಟಸಿದಂ ಬೆಳಗಪ್ಪ ಜಾವಮಂ ಪಂಪಭಾ, ೪. ೧೧೦)"
ಗಾವರಿಸು,"[ನಾ] ಝೇಂಕರಿಸು (ಸೊವಡೊಳ್ ಕಡುಸೊರ್ಕುಸೊರ್ಕಿ ಗಾವರಿಸುವ ತುಂಬಿ: ಆದಿಪು, ೨.೫)"
ಗಾವಿಲ,"[ನಾ] [ಗ್ರಾಮೀಣ] ಹೆಡ್ಡ (ಏಂ ಗಾವಿಲನಯೊ ನಿನ್ನಂ ನುಂಗುವುದರ್ಕೆ ಇವರಂ ಎತ್ತವೇೞ್ಕುಮೇ: ಪಂಪಭಾ, ೩. ೧೭)"
ಗಾವುದು,"[ನಾ] [ಗವ್ಯೂತ] ಗಾವುದ, ಎರಡು ಹರಿದಾರಿಗಳಷ್ಟು ದೂರ (ನರರಥಂ ತೂಳ್ದು ಆ ಕುರುಕ್ಷೇತ್ರದಿಂ ಪಡುವು ಎಣ್ಗಾವುದು ಪೋಗೆ ಪೋ ಗಡ ಇಸುವೆಂ: ಪಂಪಭಾ, ೧೦. ೨೫)"
ಗಾವುಳಿ,"[ನಾ] ಸಮೂಹ (ಬಳಸಿ ತನ್ನೊಡನೆ ಒಯ್ಯನೊಯ್ಯನೆ ಬರ್ಪ ದೇವರದೊಂದು ಗಾವುಳಿಯಂ ಇನ್ನಿರಿಂ ಎಂದು ತನ್ನನೆ ನಿಳ್ಕಿ ನೋೞ್ಪರ ಕಣ್ಗೆ: ಪಂಪಭಾ, ೬. ೭)"
ಗಾಳಿ,"[ನಾ] ಗಾಳಿ ಬೀಸುವ ದಿಕ್ಕು, ಕಿಗ್ಗಳಿ ಮೇಗಾಳಿಗಳು (ಮೃಗಮಂ ಗಾಳಿಯಂ ಇರ್ಕೆಯಂ ಪಕ್ಕೆಯಂ ಗಣಿದಮಂ ಕಂಡಿಯಂ ಮಾರ್ಕಂಡಿಯಂ: ಪಂಪಭಾ, ೫. ೪೩)"
ಗಾಳಿಸು,"[ಕ್ರಿ] ನಿವಾರಿಸು (ಆ ಮುನಿರಾಜಂ ಕರ್ಮಂಗಳಂ ಗಾಳಿಸಿದಂ ಈ ರಾಜರಾಜಂ ಷಟ್ಖಂಡಮಂಡಳಮಂ ಬಾಯ್ಕೇಳಿಸಿದಂ: ಆದಿಪು, ೬. ೨೪ ವ)"
ಗಾಳುಗೊರವ,"[ನಾ] ಕ್ಷುದ್ರ ಜೋಗಿ (ಗಾಳು ಗೊರವಂ ತಗುಳ್ಚಿ ಪಳಾಳಮಂ ಏನೊಂದನಪ್ಪೊಡಂ ಗೞಪಿದೊಡೆ ಆ ಬೇಳುನುಡಿ ಕೇಳ್ದು ಕೆಮ್ಮನೆ ಬೇಳಲ್ ನಿಮಗಂತು ರಾಜಸೂಯಂ ಮೊಗ್ಗೇ: ಪಂಪಭಾ, ೬. ೨೪)"
ಗಾಳುಮಿರ್,"[ಕ್ರಿ] ಒರಟಾಗಿರು (ಮನೋಭವಂ ಗಾಳುಮಿರ್ಪವೊಲಿರ್ದ ಅತಿರಕ್ತಾಶೋಕದ ಸುತ್ತಿನೊಳಿರ್ದ ರೂಕ್ಷಾಳಕಂಗಳಂ ಓಸರಿಸುತ್ತುಂ: ಆದಿಪು, ೩. ೩೦)"
ಗಾಳ್ದೊೞ್ತು,"[ನಾ] [ಗಾಳ್+ತೊೞ್ತು] ತುಂಟತೊತ್ತು, ಗಣನೆಗೆ ಬಾರದ ದಾಸಿ (ಒಂದೆಡೆಯೊಳ್ ನಾಲ್ವರಯ್ವರ್ ಗಾಳ್ದೊೞ್ತಿರ್ ಇರ್ದಲ್ಲಿಗೆ ಒರ್ವಂ ಎಗ್ಗಂ ಗೊಟ್ಟಿಗೆ ವಂದು: ಪಂಪಭಾ, ೪. ೯೫ ವ)"
ಗಿಜಿಗಿಜಿಯಾಗು,"[ಕ್ರಿ] ಅಜ್ಜಿಬಜ್ಜಿಯಾಗು (ಧ್ವಜಮುಂ ಬಿಸುಗೆಯುಂ ಏಱಿರ್ದ ಜೋದರುಂ ಬೆರಸು ಗಜೆಯಿನರಿಗಜಘಟೆಯಂ ಗಿಜಿಗಿಜಿಯಾಗಿರೆ ಪೊಯ್ದೊಡೆ: ಪಂಪಭಾ, ೧೦. ೧೦೬)"
ಗಿಜಿಬಿಜಿಮಾಡು,"[ಕ್ರಿ] ನಜ್ಜುಗುಜ್ಜುಮಾಡು (ಭವತ್ ಊರುಯುಗಂಗಳಂ ಆಜಿರಂಗದೊಳ್ ಗಿಜಿಬಿಜಿಮಾಡಲೆಂದು ಅವನ ಪೂಣ್ದುದು ನಿಕ್ಕುವಂ ಆಗದಿರ್ಕುಮೇ: ಪಂಪಭಾ, ೯. ೫೨)"
page,10
ಗಿಡಿ,"[ಕ್ರಿ] ತುರುಕು (ಅಡಗಿನ ಬಸನಿಗನೈ ತಿಂ ಪಿಡಿಯೆಂದವನಡಗಂ ಅವನ ಬಾಯೊಳ್ ಗಿಡಿವರ್: ಆದಿಪು, ೫. ೮೬)"
ಗಿಡಿಗೆ,"[ನಾ] [ಕೀಟಿಕಾ] ಡೇರೆ (ಸ್ಥಪತಿರತ್ನವಿರಚಿತ ಅಂಬರಗೋಚರ ರಥನಿಕರಂಗಳುಂ ವಜ್ರದ ಗಿಡಿಗೆಗಳುಂ: ಆದಿಪು, ೧೩. ೬೦ ವ)"
ಗಿರಿಜಾತೆ,"[ನಾ] ಪಾರ್ವತಿ (ವನಚರನಾಗಿ ಶಂಭು ಗಿರಿಜಾತೆಯಂ ಓತು ಪುಳಿಂದಿ ಮಾಡಿ ನಚ್ಚಿನ ಗುಹನಂ ಕಿರಾತಬಲನಾಯಕನಾಗಿರೆ ಮಾಡಿ: ಪಂಪಭಾ, ೮. ೧೪)"
ಗಿರಿದುರ್ಗ,"[ನಾ] ಪರ್ವತಗಳ ನಡುವೆ ಕಟ್ಟಿದ ಕೋಟೆ (ಅಭ್ರಂಕಷಶಿಖರಿಶಿಖರದುರ್ಲ್ಲಂಘ್ಯಮಪ್ಪ ಗಿರಿದುರ್ಗದ ಪೆಂಪುಮಂ: ಆದಿಪು, ೧೩. ೫೭ ವ)"
ಗಿಱಱನೆ,"[ಅ] ಗಿರ್ರೆಂದು (ಒಡಲುರಿಗುಂ ಮನಂ ಮಱುಗುಗುಂ ಕಿವಿ ಗಿಱಱನೆವೋಕುಂ ಅತ್ತ ಕಣ್ಪಿಡುಗುಗುಂ: ಆದಿಪು, ೧೨. ೪೦)"
ಗಿಳಿವಿಂಡು,"[ನಾ] [ಗಿಳಿ+ಪಿಂಡು] ಗಿಳಿಗಳ ಬಳಗ (ಇಂತಿದು ಪತ್ತಳೆ ಎಂದು ಸಾಱುವಂದಂ ಮಿಗೆ ಕರ್ಚಿ ಪಾಱಿದುವು ಕೆಂದಳಿರಂ ಗಿಳಿವಿಂಡಿನೋಳಿಗಳ್: ಪಂಪಭಾ, ೫. ೩೧)"
ಗೀರ್ವಾಣ,"[ನಾ] ದೇವತೆ (ಪ್ರವಿಮಲಸದ್ಗೀರ್ವಾಣದಾತವ್ಯ ಸಾಯಕ ಸಂಪೂರ್ಣ ಕಳಾಪ್ರವೀಣನಂ .. .. ಅಪ್ಪ ಮಗನಂ ಅಮೋಘಂ ಪಡೆವೆಂ: ಪಂಪಭಾ, ೧. ೧೩೪ ಮತ್ತು ೧೩೪ ವ)"
ಗೀರ್ವಾಣನಾಥ,"[ನಾ] ಇಂದ್ರ (ಏಕಪಾದತಪದೊಳ್ ನಿಲೆ ಗೀರ್ವಾಣನಾಥಾತ್ಮಜನಲ್ಲಿಗೆ ಗುಹನಂ ಅಹಿಭೂಷಣನ ಅಂಬಂ ಬೇಡಿ ಅಟ್ಟಿದೊಡೆ: ಪಂಪಭಾ, ೮. ೧೬ ವ)"
ಗೀರ್ವಾಣಾರಿ,"[ನಾ] [ಗೀರ್ವಾಣ+ಅರಿ] ದೇವತೆಗಳ ಶತ್ರು, ರಾಕ್ಷಸ (ಎಂದು ಅನಿತಱೊಳ್ ಮಾಣದೆ ಗೀರ್ವಾಣಾರಿ ಅಸುರಾರಿಯಂ ಇಂತೆಂದಂ; ಪಂಪಭಾ, ೬. ೪೯ ವ)"
ಗೀರ್ವಾಣಾವಾಸ,"[ನಾ] [ಗೀರ್ವಾಣ+ಆವಾಸ] ಸ್ವರ್ಗ (ಶೋಣಾಶ್ವಂಗಳ್ ರಜತರಥಮಂ ಪೂಡೆ ಕುಂಭಧ್ವಜಂ ಗೀರ್ವಾಣಾವಾಸಂಬರಂ ಅಡರೆ ಮಾಱೊಡ್ಡು ದಲ್ ಸಾಲದು ಎನ್ನೀ ಬಾಣಾವಾಸಕ್ಕೆ ಎನುತುಂ: ಪಂಪಭಾ, ೧೧. ೫೬)"
ಗುಚ್ಛ,[ನಾ] ಮೂವತ್ತೆರಡು ಎಳೆಗಳುಳ್ಳ ಹಾರ (ವಿಜಯಚ್ಛಂದಹಾರ ದೇವಚ್ಛಂದ ಅರ್ಧಹಾರ ರಶ್ಮಿಕಳಾಪ ಗುಚ್ಛ ನಕ್ಷತ್ರಮಾಳಾ ಅರ್ಧಗುಚ್ಛ: ಆದಿಪು. ೮. ೫೪ ವ)
ಗುಂಜತ್,"[ನಾ] ಮೆಲುದನಿ ಮಾಡುವ (ಸುರಗಣಿಕಾ ಗುಂಜನ್ಮಣಿ ರಶನಾಮಣಿ ಮಂಜೀರ ಮಂಜುಶಿಂಜಿತಂ ರಂಜಿಸುಗುಂ: ಆದಿಪು, ೮. ೧೮)"
ಗುಜುಗುಜುಗೊಳ್,"[ಕ್ರಿ] ಪಿಸುಮಾತನಾಡಿಕೊ (ಎಂದು ಪೊೞಲ ಜನಂಗಳ್ ಗುಜುಗುಜುಗೊಂಡು ಕೀಚಕನ ಪಡೆಮಾತನೆ ನುಡಿಯೆ: ಪಂಪಭಾ, ೮. ೮೨ ವ)"
ಗುಜ್ಜರಿಗೞ್ತೆ,"[ನಾ] ಗುರ್ಜರದೇಶದ ಕತ್ತೆ (ಸೀಗುರಿ ಕಾಪಿನಾಳ್ ಕುಣಿದು ಮೆಟ್ಟುವ ಗುಜ್ಜರಿಗೞ್ತೆ: ಪಂಪಭಾ, ೪. ೮೭) [ಪರಿಷತ್ತಿನ ಆವೃತ್ತಿ]"
ಗುಜ್ಜು,"[ನಾ] ಅಂತಃಪುರದ ಸೇವಕನಾದ ಕುಳ್ಳ (ಬಳಸಿದ ಗುಜ್ಜುಗಳ್ ನೆರೆದ ಮೇಳದ ಕನ್ನೆಯರ್: ಪಂಪಭಾ, ೪. ೪೦)"
ಗುಡ,"[ನಾ] ಬೆಲ್ಲ (ಪಿಷ್ಟ ಉದಕ ಗುಡ ಧಾತಕೀ ಸಂಯೋಗದಿಂದಂ ಎಂದು ಮದವಿಕಾರಮೆಸೆದಿಪ್ಪುದು: ಆದಿಪು, ೨. ೯)"
ಗುಡಿ,"[ನಾ] ಬಾವುಟ (ನೆಲೆಮಾಡಂಗಳೊಳ್ ಓಳಿವಟ್ಟ ಗುಡಿಗಳ್ ಗಂಧಾಂಬುವಿಂದಾದ ಪೂವಲಿಯಿಂ ಚೆಲ್ವೆಸೆದಿರ್ದ ಬೀದಿಗಳ್: ಆದಿಪು, ೭. ೧೧೩); [ನಾ] [ಕುಟೀ] ಗುಡಾರ, ಡೇರೆ (ಬೀಡಿಂಗೆ ಬೀಡುವಿಡಲ್ ನೆಲನುಂ .. .. ಗುಡಿಯ ಗೂಂಟಕ್ಕೆ ಬಲ್ಲಡವಿಗಳುಂ: ಪಂಪಭಾ, ೯. ೧೦೪ ವ); [ನಾ] ಧ್ವಜಾರೋಹಣ, ಬಾವುಟ ಹಾರಿಸು (ಗುಡಿಗಂ ಬದ್ದವಣಕ್ಕಂ ಅಪ್ಪ ಪಡೆಮಾತಿದಂ ಲೇಳ್ದೊಡೆ ಈಗಡೆ ಮೆಚ್ಚೀಯಲೆವೇೞ್ಪುದು: ಪಂಪಭಾ, ೮. ೮೩)"
ಗುಡಿಗಟ್ಟು,"[ಕ್ರಿ] ಉತ್ಸಾಹ ಹೊಂದು, ರೋಮಾಂಚನಗೊಳ್ಳು (ಕೋಗಿಲೆಯಕ್ಕೆ ಎಲರಕ್ಕೆ ತುಂಬಿಯಕ್ಕೆ ಅರಗಿಳಿಯಕ್ಕೆ ಬಂದೊಡಂ ಒಱಲ್ದೊಡಂ ಎರ್ದೆಯಾಱುವರೆಂದೊಡೆ ಓತ ದೂತರೆ ತರೆ ಬಂದ ಸಬ್ಬವದ ಮಾತುಗಳಂ ಗುಡಿಗಟ್ಟಿ ಕೇಳರೇ: ಪಂಪಭಾ, ೪. ೧೦೧); [ಕ್ರಿ] ಧ್ವಜಗಳನ್ನು ಕಟ್ಟು (ನೀರದಪಥದೊಳ್ ತಗುಳ್ದು ಅರಿಗನಂ ಪೊಗೞ್ದಾಡಿದಂ ಅಂದು ದಂಡಕಾಷ್ಠದ ತುದಿಯೊಳ್ ಪಳಂಚಲೆಯೆ ಕೋವಣವಂ ಗುಡಿಗಟ್ಟಿ ನಾರದಂ: ಪಂಪಭಾ, ೧೨. ೨೧೯)"
ಗುಂಡಿಗೆವೊಗು,"[ಕ್ರಿ] ಎದೆ ಸೇರು (ಕೊಂದೆನ್ನ ಮಗನಂ ಇಂ ಭಯದಿಂದಂ ರಸೆವೊಕ್ಕುಂ ಅಜನ ಗುಂಡಿಗೆವೊಕ್ಕುಂ ಮಂದರಧರನ ಈ ಪೊರ್ಕುೞ ಪೊಂದಾವರೆವೊಕ್ಕು ಮೇಣವಂ ಬರ್ದುಂಕುವನೇ: ಪಂಪಭಾ, ೧೧. ೧೨೧)"
ಗುಂಡಿತ್ತು,[ನಾ] ಆಳ (ಆದಲೆ ಗುಂಡಿತ್ತೆಂದು ಈದಲೆಯೊಳೆ ನಿಂದು ಸತಿಗೆ ಹರಿಗಂ ತೋಱುತ್ತ ಆದರದೆ ಜಾನುದಘ್ನಂ ಉರೋದಘ್ನಂ ಕಂಠದಘ್ನಂ ಎಂಬ ಅಳವಿಗಳಂ: ಪಂಪಭಾ. ೫. ೬೨)
page,11
ಗುಂಡು,"[ನಾ] ಸಮೂಹ, ಗುಂಪು (ಇದಿರೊಳ್ ಕಂಡಂ ನೆರೆದು ನಿಗುಂಬಿಸಿ ತಂಡಂಗೊಂಡಿರ್ದ ನರರ ಖಚರರ ಗುಂಡಂ: ಆದಿಪು, ೪. ೩)"
ಗುಂಡುದೀವು,"[ನಾ] ಕಲ್ಲುಗಳಿಂದ ತುಂಬು (ಅದೇಂ ನೆಱೆ ಪೋಲ್ತುದೊ ಚಂಡಹುಂಡಸಂಸ್ಥಾನದೆ ಗುಂಡುದೀವಿದ ತಡಂಗಮಂ: ಆದಿಪು, ೫. ೯೦)"
ಗುಣ,"[ನಾ] [ಜೈನ] ಕ್ಷಾಯಿಕ ಸಮ್ಯಕ್ತ್ವ, ಅನಂತಜ್ಞಾನ, ಅನಂತದರ್ಶನ, ಅನಂತವೀರ್ಯ, ಅನಂತಸುಖ, ಸೂಕ್ಷ್ಮತ್ವ, ಅಗುರುಲಘುತ್ವ, ಅವ್ಯಾಬಾಧತ್ವ ಎಂಬ ಸಿದ್ಧರ ಎಂಟು ಗುಣಗಳು (ಆ ಮಹಾಯೋಗಿ ಗುಣಂಗಳಂ ಪಾಲಿಸಿದಂ ಈ ಮಹಾಭೋಗಿ ನೆಲನಂ ಪರಿಪಾಲಿಸಿದಂ : ಆದಿಪು, ೬. ೨೪ ವ); [ನಾ] ಪಟ್ಟು (ಜಿನತನುವಿಂ ದ್ವಾದಶಗುಣಂ ಎನಿಕುಂ ಪ್ರಾಕಾರವೇದಿಕಾನಿಕರಮದು ಈಶನ ತನುಗೆ ಚತುರ್ಗುಣಮಂತನಿಕುಂ ತೋರಣಮುಂ: ಆದಿಪು, ೧೦. ೪೫); [ನಾ] ಬಿಲ್ಲಿನ ಹಗ್ಗ (ವಿಜಯಶರಾಸನ ಗುಣಘಾತ ಕಾಳಿಕೆಯನೆತ್ತಮಗ್ಗಳಿಸಿದುದಾ ಭುಜಬಲಿಯ ಭುಜದ್ವಯದೊಳ್ ಭುಜಂಗನಿಶ್ವಾಸ ಧೂಮವೇಣೀನಿಕರಂ: ಆದಿಪು, ೧೪. ೧೪೧); [ನಾ] ಬಿಲ್ಲಿನ ಹೆದೆ (ವಿಜಯಶರಾಸನ ಗುಣಘಾತಜಾತಕಾಳಿಕೆಯಂ ಎತ್ತಮಗ್ಗಳಿಸಿದುದು ಆ ಭುಜಬಲಿಯ ಭುಜದ್ವಯದೊಳ್ ಭುಜಂಗನಿಶ್ವಾಸ ಧೂಮವೇಣೀನಿಕರಂ: ಆದಿಪು, ೧೪. ೧೪೧); [ನಾ] ಸ್ವಭಾವ (ವಿಪುಳ ಯಶೋವಿತಾನ ಗುಣಮಿಲ್ಲದನಂ ಪ್ರಭುಮಾಡಿ ಪೂರ್ವಭೂಮಿಪರ ಪದಗಳಂ ಪುಗಿಸಿ: ಪಂಪಭಾ, ೧. ೧೪); [ನಾ] ಕಾವ್ಯಗುಣ ಮತ್ತು ಸದ್ಗುಣ (ಆ ಸಕಳಾರ್ಥ ಸಂಯುತಂ ಅಳಂಕೃತಿಯುಕ್ತಂ ಉದಾತ್ತವೃತ್ತಿವಿನ್ಯಾಸಂ ಅನೇಕಲಕ್ಷಣ ಗುಣಪ್ರಭವಂ .. .. ನೆಗೞ್ತೆಯನಾಳ್ದ .. .. ಕೂಸುಮಂ: ಪಂಪಭಾ, ೧. ೯)"
ಗುಣಕಱುಗೊಳ್,"[ಕ್ರಿ] ಪ್ರೀತಿ ಹೊಂದು (ಅಣುಗಿನೊಳ್ ಎನ್ನ ಚಟ್ಟರೊಳಗೆ ಈತನೆ ಜೆಟ್ಟಿಗನೆಂದು ವಿದ್ಯೆಯಂ ಗುಣಕಱುಗೊಂಡು ಕೊಟ್ಟು: ಪಂಪಭಾ, ೨. ೬೧)"
ಗುಣಘಾತಜಾತಕಾಳಿಕೆ,"[ನಾ] ಬಿಲ್ಲಿನ ಹೆದೆಯ ಹೊಡೆತದಿಂದಾದ ಕಪ್ಪು ಕಲೆ (ವಿಜಯಶರಾಸನ ಗುಣಘಾತಜಾತಕಾಳಿಕೆಯಂ ಎತ್ತಮಗ್ಗಳಿಸಿದುದು ಆ ಭುಜಬಲಿಯ ಭುಜದ್ವಯದೊಳ್ ಭುಜಂಗನಿಶ್ವಾಸಧೂಮವೇಣೀನಿಕರಂ: ಆದಿಪು, ೧೪. ೧೪೧)"
ಗುಣಣೆ,"[ನಾ] ನೃತ್ಯಶಾಲೆ, ಸಂಗೀತಶಾಲೆ (ಕನಕಗೋಪುರಂಗಳೊಳಗಣೆರಡು ದೆಸೆಯ ಗುಣಣೆಯಿಂ ವಿಳಾಸನಿಯರ ಗಡಣೆಯಿಂ: ಪಂಪಭಾ, ೧. ೫೮)"
ಗುಣನಾದ,"[ನಾ] [ಬಿಲ್ಲಿನ ಹೆದೆಯ] ಠೇಂಕಾರ (ಇದಱ ದನಿ ಮದವಳಿಕುಳಮೃದುನಿನದದೊಳಂ ಮನೋಜಕಾರ್ಮುಕ ಗುಣನಾದದೊಳಂ ಸೆಣಸುವುದೆನೆ ಸುರಸುದತಿ ಪೆಱಳ್ ಮೆಱೆದು ಬೀಣೆಯಂ ಬಾಜಿಸಿದಳ್: ಆದಿಪು, ೭. ೨೦)"
ಗುಣಮೇೞು,"[ನಾ] [ಜೈನ] ದಾತೃವಿನ ಏಳು ಗುಣಗಳು: ಶ್ರದ್ಧೆ ಶಕ್ತಿ ಭಕ್ತಿ ವಿಜ್ಞಾನ ಅಲುಬ್ಧತಾ ಕ್ಷಮಾ ತ್ಯಾಗ (ನೆಱೆದೞ್ತಿ ಭಕ್ತಿ ದಯೆ ಪುದಿದ ಅಱಿವು ಔದಾರ್ಯಂ ಕ್ಷಮಾಗುಣಂ ಶಕ್ತಿಯುಂ ಎಂಬ ಅಱಿಕೆಯ ಗುಣಮೇೞಱೊಳಂ ನೆಱೆದು ಇತ್ತರ್ ಮುನಿಯುಗಕ್ಕೆ ದಾನಮನವರ್ಗಳ್: ಆದಿಪು, ೪. ೯೭)"
ಗುಣವತ್,"[ಗು] ಗುಣಗಳಿಂದ ಕೂಡಿದ (ಅಂತು ಪರಮಾತಿಶಯ ರೂಪ ರಸ ಗಂಧ ಸ್ಪರ್ಶ ಗುಣವತ್ ಪರಮಾಣುಪರಿನಿರ್ವೃತಮೂರ್ತಿಯಪ್ಪ ಪರಮನ: ಆದಿಪು, ೮. ೬ ವ)"
ಗುಣವದ್ಬ್ರತಚಿಹ್ನ,"[ನಾ] [ಗುಣವತ್+ವ್ರತಚಿಹ್ನ] ಗುಣವ್ರತಗಳಿಗೆ ಚಿಹ್ನವಾದ (ಒಂದಾದಿಯಾಗೆ ಪನ್ನೊಂದುವರಂ ಗುಣವದ್ಬ್ರತಚಿಹ್ನಂ ಗುಣಮಣಿಭೂಷಣ ಸೂತ್ರಂ ಅಮರ್ದುವವರ್ಗೆನ್ನಿಂದಂ: ಆದಿಪು, ೧೫. ೨೪)"
ಗುಣವ್ರತ,"[ನಾ] [ಜೈನ] ಶೀಲವ್ರತ, ಶ್ವಾವಕರು ಆಚರಿಸಬೇಕಾದ ಮೂರು ವ್ರತಗಳು: ದಿಗ್ವ್ರತ, ದೇಶವ್ರತ ಮತ್ತು ಅನರ್ಥದಂಡವ್ರತ (ದೆಸೆಗಳ ಮೇರೆಯಂ ನಿಱಿಸಿ ಪೋಪುದುಂ ಆಭರಣ ಪ್ರಸೂನ ಸದ್ವಸನ ವಿಲೇಪನಾದಿಗಳೊಳಂ ಕೆಲವಂ ಗುಱಿಮಾಡಿಕೊಂಡು ಸೇವಿಸುವುದು ಅಸ್ತ್ರ ದಂಡ ವಿಷ ಪಾಶವಿಶೇಷಮಂ ಈಯದಿರ್ಪುದು .. .. ಎಂದು ಮೂಱು ತೆಱದಿಂ ನೆಗೞ್ದಿರ್ದ ಗುಣವ್ರತಂಗಳಂ: ಆದಿಪು, ೬. ೮)"
ಗುಣಶ್ರೇಣಿ,"[ನಾ] [ಜೈನ] ಗುಣಗಳ ನಿಚ್ಚಣಿಗೆ (ಗುಣಶ್ರೇಣಿಯನೇಱುವುದಂ ಅಭ್ಯಾಸಂಗೆಯ್ವಂತೆ ಸುದರ್ಶನಮೆಂಬ ಶಿಬಿಕೆಯನೇಱಿದಾಗಳ್: ಆದಿಪು, ೯. ೭೨ ವ)"
ಗುಣಾಧಿಕ,"[ನಾ] ಒಳ್ಳೆಯ ಗುಣದಿಂದ ಶ್ರೇಷ್ಠನಾದವನು (ಜಗತ್ಕಾಯಸ್ವಭಾವಭಾವನಾಪರಂ ಸಕಳಶರೀರಗುಣಾಧಿಕ ದುಃಖಾರ್ದಿತಾವಿನೀತರೊಳ್ ಮೈತ್ರಿ ಪ್ರಮೋದ ಕಾರುಣ್ಯ ಮಾಧ್ಯಸ್ಥವೃತ್ತಿಗಳಂ ಭಾವಿಸುತ್ತುಂ: ಆದಿಪು, ೯. ೧೩೦ ವ)"
ಗುಣಾರ್ಣವ,"[ನಾ] [ಗುಣ+ಅರ್ಣವ] ಗುಣಸಾಗರ (ಸತ್ಕವಿಗಳ ಷೋಡಶಾವನಿಪರೋಳಿಯೊಳಂ ಕವಿತಾ ಗುಣಾರ್ಣವಂ ಕವಿತೆಯೊಳಗ್ಗಳಂ ಗುಣದೊಳಗ್ಗಳಮೆಲ್ಲಿಯುಮೀ ಗುಣಾರ್ಣವಂ: ಪಂಪಭಾ, ೧. ೧೦); [ನಾ] ‘ಗುಣಾರ್ಣವ’ ಎಂಬುದು ಮೂರನೆಯ ಅರಿಕೇಸರಿ, ಎಂದರೆ ತನ್ನ ಆಶ್ರಯದಾತನಿಗೆ ಪಂಪನಿತ್ತ ಹೆಸರು; ಅರ್ಜುನ (ಗುಣಾರ್ಣವಂಗೆ ಕುಡು ಗೆಲ್ಲಮಂ ಇಂತಿದೆ ಕಜ್ಜದ ಉಜ್ಜುಗಂ : ಪಂಪಭಾ, ೫. ೧೦೨)"
ಗುಣೋಪೇತ,"[ನಾ] [ಗುಣ+ಉಪೇತ] ಗುಣದಿಂದ ಕೂಡಿದ (ತನ್ನ ಪಡೆದ ಕ್ಷತ್ರಿಯವಣಿಕ್ಶೂದ್ರರೆಂಬ ಮೂಱುವರ್ಣಂಗಳೊಳಗೆ ಕ್ಷತ್ರತ್ರಾಣಾದಿ ಗುಣೋಪೇತಮಪ್ಪ ಅಖಿಳಕ್ಷತ್ರಿಯಸಮೂಹಕ್ಕೆ ಶಸ್ತ್ರಕರ್ಮಮುಮಂ: ಆದಿಪು, ೮. ೬೪ ವ)"
ಗುಣ್ಪು,"[ನಾ] ಆಳ (ಮೇರುವಿನುನ್ನತಿ ಜಳನಿಧಿಯ ಗುಣ್ಪು ನಭದ ವಿಭುತ್ವಂ ನಿನ್ನ ಗುಣೋನ್ನತಿ: ಆದಿಪು, ೧೦. ೫೬)"
ಗುಣ್ಪುವೆಱು,"[ಕ್ರಿ] ಗಾಂಭೀರ್ಯ ಹೊಂದು (ಜಿನಸೇನಾಚಾರ್ಯ ಪರ್ಯಂತಮಾಗಿರೆ ಬಂದೀ ಕಥೆ ಗುಣ್ಪುವೆತ್ತುದು: ಆದಿಪು, ೧. ೩೫)"
ಗುಪ್ತಿ,"[ನಾ] [ಜೈನ] ತ್ರಿವಿಧಗುಪ್ತಿ, ಮನೋವಾಕ್ಕಾಯಗಳನ್ನು ನಿಗ್ರಹಿಸುವುದು (ಗುಪ್ತಿಯೆ ತನಗಿಲ್ಲೆ ಕರ್ಮರಿಪುಗೆ ಮುನಿವುದು ಮೊಗ್ಗೇ: ಆದಿಪು, ೬. ೨೯)"
ಗುಪ್ತಿಗುಪ್ತ,"[ನಾ] [ಜೈನ] ತ್ರಿವಿಧಗುಪ್ತಿಗಳಿಂದ ರಕ್ಷಿತನಾದವನು (ಮನಮಂ ನುಡಿಯಂ ಮೆಯ್ಯಂ ತನಗೆ ವಶಂ ಮಾಡಿ ಗುಪ್ತಿಗುಪ್ತಂ ಮುನಿಯೆಂಬಿನೆಗಂ ನೆಗೞ್ದಂ: ಆದಿಪು, ೬. ೨೯)"
ಗುರು,"[ನಾ] ಉಪಾಧ್ಯಾಯ (ಗುರುವಿನ ಶೋಕದಿಂದೆ ರಥಮಧ್ಯದೊಳೊಯ್ಯನೆ ಜೋಲ್ದು ಬಿೞ್ದನಂ ಗುರುಸುತನಂ ಕೃಪಂ ಕೃಪೆಯಿಂ ಆತ್ಮವಿಳಾಸದೊಳ್ ಆಱಿಸುತ್ತುಂ: ಪಂಪಭಾ, ೧೨. ೩೪); [ನಾ] ಅಧಿಕ (ಆ ಗುರುವಿಯೋಗಭರಂ ಗುರುವಾಗದಿರ್ಕುಮೇ: ಪಂಪಭಾ, ೧೨. ೩೪)"
page,12
ಗುರುಜನ,"[ನಾ] ದೊಡ್ಡವರು, ಹಿರಿಯರು (ಗುರುಜನಮಂ ನೆಱೆ ಮನ್ನಿಸಿದುದು ಪಿರಿಯ ಸಿರಿಯೊಳೇಂ ಸುಜನತೆಯೋ: ಪಂಪಭಾ, ೯. ೩೬)"
ಗುರುತನೂಜ,"[ನಾ] ದ್ರೋಣನ ಮಗ, ಅಶ್ವತ್ಥಾಮ (ಎಡವಱದೊಳ್ ಎಱಗಿ ಬಱಸಿಡಿಲ್ ಇಡುಮುಡುಕನೆ ಪೊಡೆದುದೆನಿಸಿ ಪಾಂಡ್ಯನ ರಥದ ಅಚ್ಚು ಉಡಿದು ಅೞ್ಗಿತೞ್ಗೆ ಕೊಂಡುವು ಕಡುಗೂರಿದುವೆನಿಪ ಗುರುತನೂಜನ ಕಣೆಗಳ್: ಪಂಪಭಾ, ೧೨. ೮೨)"
ಗುರುನಂದನ,"[ನಾ] ದ್ರೋಣನ ಮಗ, ಅಶ್ವತ್ಥಾಮ (ಅಂತು ಗುರುನಂದನಂ ಮರುನ್ನಂದನವಿರಚಿತ ನಿಶಾತವಿಶಿಖ ಪಂಜರಮನೞಿದು ಕೞಕುೞಂ ಮಾಡಿಯುಂ ಅನಿತಱೊಳ್ ಮಾಣದೆ: ಪಂಪಭಾ, ೧೨. ೬೮ ವ)"
ಗುರುಪಂಚಕ,"[ನಾ] ಪಂಚಪರಮೇಷ್ಠಿಗಳು: ಅರ್ಹಂತ, ಸಿದ್ಧ, ಆಚಾರ್ಯ, ಉಪಾಧ್ಯಾಯ ಮತ್ತು ಸಾಧು (ಸಮಾಸನ್ನನಿಜಾಯುವಂತೆ ಗುರುಪಂಚಕಮಂ ನೆನೆಯುತ್ತೆ ಭೋಂಕೆನುತ ಉತ್ಸನ್ನಶರೀರೆಯಾಗಿ ದಿವದಿಂದಿಳಿದಳ್: ಆದಿಪು, ೩. ೧೭)"
ಗುರುಪೂಜೋಪಲಂಭನ,"[ನಾ] [ಜೈನ] ಐವತ್ತಮೂರು ಗರ್ಭಾನ್ವಯಕ್ರಿಯೆಗಳಲ್ಲಿ ಒಂದು; ದೇವತೆಗಳಿಂದ ಪೂಜೆಗೊಳ್ಳುವಿಕೆ (ಕುಲಚರ್ಯಾ ಗೃಹೀಶಿತ್ವ ಪ್ರಶಾಂತಿ ಗೃಹತ್ಯಾಗ .. .. ಗುರುಪೂಜೋಪಲಂಭನ ಯೌರಾಜ್ಯ ಸ್ವರಾಜ್ಯ ಚಕ್ರಲಾಭ .. .. ಎಂಬ ಅಯ್ವತ್ತಮೂಱು ಗರ್ಭಾದಿ ನಿರ್ವಾಣಪರ್ಯಂತಂಗಳಪ್ಪ ಗರ್ಭಾನ್ವಯಕ್ರಿಯೆಗಳಂ: ಆದಿಪು, ೧೫. ೧೫ ವ)"
ಗುರುಪೂಜೋಪಲಂಭನ,"[ನಾ] [ಜೈನ] ಒಂದು ಗರ್ಭಾನ್ವಯಕ್ರಿಯೆ, ದೇವತೆಗಳಿಂದ ಪೂಜೆಗೊಳ್ಳುವಿಕೆ (ಗುರುಪೂಜೋಪಲಂಭನ .. .. ಅಗ್ರನಿರ್ವೃತಿಯೆಂಬ ಅಯ್ವತ್ತುಮೂಱು ಗರ್ಭಾದಿನಿರ್ವಾಣಪರ್ಯಂತಂಗಳಪ್ಪ ಗರ್ಭಾನ್ವಯಕ್ರಿಯೆಗಳಂ: ಆದಿಪು, ೧೫. ೧೫ ವ)"
ಗುರುವಚನ,"[ನಾ] ಹಿರಿಯರ ಮಾತು (ಕರೆದೊಡೆ ಜೂದಿಂಗಂ ಧುರಭರಕೆ ಆಖೇಟಕ್ಕೆ ಭೂಭುಜಂಗೆ ಆಗದು ಮೆಯ್ಗರೆದಿರಲ್ ಆಗದು ಎಂಬ ಪುರಾತನ ಗುರುವಚನಂ ತನಗೆ ನಿಟ್ಟೆಪಟ್ಟುದಱಿಂ: ಪಂಪಭಾ, ೬. ೭೧)"
ಗುರುಶುಶ್ರೂಷೆ,"[ನಾ] ಗುರುವಿನ ಸೇವೆ (ಕೂರಿಸೆ ಗುರುಶುಶ್ರೂಷೆಯೊಳ್ ಆ ರಾಮನಂ ಉಗ್ರ ಪರಶುಪಾಟಿತರಿಪುವಂಶಾರಾಮನಂ ಇಷುವಿದ್ಯಾಪಾರಗಂ ಎನಿಸಿದುದು ಬಲ್ಮೆ ವೈಕರ್ತನನಾ: ಪಂಪಭಾ, ೧. ೧೦೪)"
ಗುರುಸುತ,"[ನಾ] ದ್ರೋಣನ ಮಗ, ಅಶ್ವತ್ಥಾಮ (ಶೋಕದಿಂದೆ ರಥಮಧ್ಯದೊಳೊಯ್ಯನೆ ಜೋಲ್ದು ಬಿೞ್ದನಂ ಗುರುಸುತನಂ ಕೃಪಂ ಕೃಪೆಯಿಂ ಆತ್ಮವಿಳಾಸದೊಳ್ ಆಱಿಸುತ್ತುಂ: ಪಂಪಭಾ, ೧೨. ೩೪)"
ಗುರುಸ್ಥಾನಾಭ್ಯುಪಗಮ,"[ನಾ] [ಜೈನ] ಒಂದು ಗರ್ಭಾನ್ವಯಕ್ರಿಯೆ, ಗುರುವಿನ ಬಳಿ ಹೋಗುವುದು (ಗುರುಸ್ಥಾನಾಭ್ಯುಪಗಮ .. .. ಅಗ್ರನಿರ್ವೃತಿಯೆಂಬ ಅಯ್ವತ್ತುಮೂಱು ಗರ್ಭಾದಿನಿರ್ವಾಣ ಪರ್ಯಂತಂಗಳಪ್ಪ ಗರ್ಭಾನ್ವಯಕ್ರಿಯೆಗಳಂ: ಆದಿಪು, ೧೫. ೧೫ ವ)"
ಗುರೂಪರೋಧ,"[ನಾ] [ಗುರು+ಉಪರೋಧ] ಗುರುಗಳ ಒತ್ತಾಯ (ಮನೋರಮೆಯ ಮದುವೆಗಂ ರಾಜ್ಯದ ಪತ್ತುಗೆಗಂ ಗುರೂಪರೋಧಕ್ಕಗಿದು ಮನದಂದಂ: ಆದಿಪು, ೬. ೨)"
ಗುರ್ಲಫಾಂತರಪ್ರಾಪ್ತ,"[ನಾ] ಕಾಲ ಗೆಣ್ಣಿನವರೆಗೆ ಬರುವ (ಅನೇಕವರ್ಣಾಕೀರ್ಣ ತ್ರಿಸರವೇಣಿಕಾಗಾಢಗ್ರಥಿತ ತ್ರಪುಕೋಶಗುಪ್ತ ಗುಲ್ಫಾಂತರಪ್ರಾಪ್ತ ಖಡ್ಗಧೇನುಕಂ: ಆದಿಪು, ೧೩. ೪೫ ವ)"
ಗುಱಿ,"[ನಾ] ಲಕ್ಷ್ಯ, ಉದ್ದೇಶ (ಕೆಳೆಯುಂ ಗುಱಿಯುಂ ಗೊಟ್ಟಿಯುಂ ಅಳವಿಗೆ ಪಿರಿದಾಗೆ ತನಗೆ ದುರ್ಯೋಧನನೊಳ್ ಮುಳಿಸುಂ ನೋವುಂ ಕಲುಷಮುಂ ಅಳುಂಬಂ ಎನೆ ತನಗೆ ಅರಾತಿಕಾಳಾನಳನೊಳ್; ಪಂಪಭಾ, ೨. ೫೮)"
ಗುಱಿಯಾಗು,"[ಕ್ರಿ] ಈಡಾಗು (ಮನ್ಮಥಕ್ರೀಡೆಗೆ ನೋಡೆ ನಾಡೆ ಗುಱಿಯಪ್ಪುವು ದಂಪತಿ ಭೋಗಭೂಮಿಯೊಳ್: ಆದಿಪು, ೫. ೪೧)"
ಗುಱುಗುಮ್ಮೆನ್,"[ಕ್ರಿ] ಏನನ್ನೂ ಮಾಡದೆ ತೆಪ್ಪಗಿರು (ಇನಿತುಮಿಲ್ಲದೆ ಗುಱುಗುಮ್ಮೆಂದು ಪಸಿದಿರ್ದು ಬೆದಬೆದ ಬೆಂದಿನಿಬರ್ ಕಟ್ಟಿಕೊಳ್ವ ಕಣಿಯೇಂ ಪೇೞಿಂ: ಆದಿಪು, ೯. ೯೦)"
ಗುಱುಗೆ,"[ನಾ] ಸೇವಕಿ, ಅಲಂಕರಿಸುವವಳು? (ಕೂಸಂ ನೆಱೆಯೆ ಕೆಯ್ಗೆಯ್ಸಿಂ ಎಂದು ಮುನ್ನಂ ಕೆಯ್ಗೆಯ್ಸುತಿರ್ದ ತಱದ ಗುಱಗೆಯರಪ್ಪ ಅಂತಃಪುರ ಪುರಂಧ್ರಿಯರಂ ಕರೆದು ಪೇೞ್ವುದುಂ: ಪಂಪಭಾ, ೩. ೪೪ ವ)"
ಗುಲ್ಫ,"[ನಾ] ಪಾದದ ಗಂಟು (ಗೂಢ ಗುಲ್ಫ ಪಾರ್ಷ್ಣಿಗಳನೊಳಕೊಂಡ ಮನುಜಮಾಂಧಾತನ ಪೊಱ ಅಡಿಗಳ್ ವಿರೋಧಿ ಭೂಪಾಳರ ಅಡಿಗೆಱಗಿಸಿದ ಸಂತೋಷದೊಳ್: ಪಂಪಭಾ, ೨. ೩೯ ವ)"
ಗುಲ್ಮ,"[ನಾ] ಪೊದರು (ಕಂಟಕ ಗುಲ್ಮ ವಿಷವಲ್ಲೀ ಸಂಘಾತಭೀಷಣಂಗಳುಂ: ಆದಿಪು, ೧೩. ೫೭ ವ)"
ಗುಹ,"[ನಾ] ಷಣ್ಮುಖ (ಏಕಪಾದತಪದೊಳ್ ನಿಲೆ ಗೀರ್ವಾಣನಾಥಾತ್ಮಜನಲ್ಲಿಗೆ ಗುಹನಂ ಅಹಿಭೂಷಣನ ಅಂಬಂ ಬೇಡಿ ಅಟ್ಟಿದೊಡೆ: ಪಂಪಭಾ, ೮. ೧೬ ವ)"
ಗುಹೋತ್ಸಂಗ,"[ನಾ] ಗುಹೆಯ ಒಳಭಾಗ (ಗುಹೋತ್ಸಂಗಮಂ ತಾನೊರ್ಬನೆಯ್ದೆವಂದು ತುರಂಗರತ್ಮನೇಱಿ: ಆದಿಪು, ೧೩. ೩೫ ವ)"
page,13
ಗುಳಿಗೆ,"[ನಾ] ಉಂಡೆ, ಮಾತ್ರೆ (ಪ್ರಳಯದುರಿ ಕಾಳಕೂಟದ ಗುಳಿಗೆ ಪುರಾಂತಕ ಲಲಾಟನೇತ್ರಾನಳನೊಂದು ಅಳವಿಗಂ ಅಗ್ಗಳಂ ಅವರ್ಗಳ ಮುಳಿಸುಗಳುಂ: ಪಂಪಭಾ, ೭. ೬೬)"
ಗುಳ್ಳೆ,"[ನಾ] ಗುಂಡಾಗಿರುವುದು, ಉಬ್ಬಿರುವುದು (ಬಿಸುನೆತ್ತರ್ ನೆಣಂ ಅಡಗು ಎಲ್ವು ಸಮಸ್ತಂ ಸುರಿಯೆ ಕೈಗೆ ತೊವಲ್ ಉೞಿಯಲ್ ಅಗುರ್ವಿಸಿದುದು ತೀವಿದ ಗುಳ್ಳೆಯ ಪಸುಂಬೆಯಂ ಸೋರ್ಚಿದಂತೆ ತನು ಕೀಚಕನಾ: ಪಂಪಭಾ, ೮. ೭೭)"
ಗುಳ್ಳೆಗೊಟ್ಟಿ,"[ನಾ] ಗುಳ್ಳೆಗೋಷ್ಠಿ, ಒಂದು ಆಟ, ಅಟ್ಟಗುಳಿಯಾಟ (ಒಡನಾಡಿಯುಂ ಒಡನೋದಿಯುಂ ಒಡವಳೆದುಂ ಗುಳ್ಳೆಗೊಟ್ಟಿ ಬಟ್ಟು ಉಳಿಸೆಂಡುಂ ಪೊಡೆಸೆಂಡು ಇವಂ ಆಡುತ್ತ ಒಡವಳೆದರ್ ತಮ್ಮೊಳೆಳಸೆ ತಂತಂಗೆಡೆಗಳ್: ಪಂಪಭಾ, ೨. ೩೦)"
ಗೂಡುಗೊಳ್,"[ನಾ] ಗೂಡಿನ ಒಳಸೇರು, ಆಶ್ರಯ ಪಡೆ (ಕೊಡೆಯ ಚರ್ಮದ ಮಱೆಯೊಳ್ ಗೂಡುಗೊಳುತಿರ್ದ ಶೌರ್ಯಕ್ರೀಡೆಯ ದಿಗ್ವಿಜಯಮೆಸೆದುದು ಎಮ್ಮಗ್ರಜನಾ: ಆದಿಪು, ೧೪. ೭೨)"
ಗೂಡುವಾಯ್,"[ಕ್ರಿ] ಎದೆ ಬಡಿದುಕೊ (ಗೂಡುವಾಯ್ವ ಎರ್ದೆಯನೊತ್ತಿ ನಿಷ್ಕಪಪಕ್ಷ್ಮಮನಾಂತು ತರಳಾಕ್ಷಿ ವಿಸ್ಮಯದೆ ಚಕ್ರಿಯಂ ನೋಡಿದಳ್: ಆದಿಪು, ೧೧. ೨೦)"
ಗೂಢ,"[ಗು] ಕಾಣದಿರುವ, ಅಡಗಿರುವ (ಗೂಢ ಗುಲ್ಫ ಪಾರ್ಷ್ಣಿಗಳನೊಳಕೊಂಡ ಮನುಜಮಾಂಧಾತನ ಪೊಱ ಅಡಿಗಳ್ ವಿರೋಧಿ ಭೂಪಾಳರ ಅಡಿಗೆಱಗಿಸಿದ ಸಂತೋಷದೊಳ್: ಪಂಪಭಾ, ೨. ೩೯ ವ)"
ಗೂಢಪ್ರಣೀಧಿ,"[ನಾ] ಗೂಢಚಾರ (ಇತ್ತ ದುರ್ಯೋಧನನ ಗೂಢಪ್ರಣಿಧಿಗಳ್ ಆ ಮಾತಂ ಜಲಕ್ಕನಱಿದು ನಾಗಪುರಕ್ಕೆ ವಂದು: ಪಂಪಭಾ, ೮. ೮೨ ವ)"
ಗೂಳಿಸೊರ್ಕು,"[ನಾ] ಗೂಳಿಯಂತೆ ಸೊಕ್ಕಿರು (ಎರಡುಂ ಬಲದ ಕಡಿತಲೆಯ ನಾಯಕರ್ ಕೆಯ್ಕೊಂಡು ಬಳ್ಳುಗೆಡೆದು ಎಕ್ಕೆವಾಱುವಾಱಿ ಪಲಗೆವಾಱಿ ಗೂಳಿಸೊರ್ಕಿ ಮಾರ್ಕೊಂಡು ಕಾದೆ: ಪಂಪಭಾ, ೧೦. ೮೦ ವ)"
ಗೃಧ್ರ,"[ನಾ] ಹದ್ದು (ಆ ರಥದೊಳ್ ಒಡಂಬಡೆ ಪೂಡಿದ ನಾಲ್ನೂಱು ಗೊಂಕುಱುಗೞ್ತೆಯುಂ ಅಂಬರಸ್ಥಲಮನಡರ್ವ ಗೃಧ್ರಧ್ವಜಮುಂ ಅಂಜನಪುಂಜದಂತಾಗಿ: ಪಂಪಭಾ, ೧೨. ೭ ವ)"
ಗೃಹಕೋಕಿಳ,"[ನಾ] ಮನೆಯ ಕೋಗಿಲೆ, ಹಲ್ಲಿ? (ಅನ್ನೆಗಂ ಪರಸ್ಪರಕಲಹಕಲುಷಿತ ಗೃಹಕೋಕಿಳಂಗಳ್ ಒಂದೊಂದಂ ತಿನೆ: ಆದಿಪು, ೨. ೧೪ ವ)"
ಗೃಹತ್ಯಾಗ,"[ನಾ] [ಜೈನ] ಒಂದು ಗರ್ಭಾನ್ವಯಕ್ರಿಯೆ, ಆತ್ಮಕಲ್ಯಾಣಕ್ಕಾಗಿ ತನ್ನ ಮನೆಯನ್ನು ತೊರೆಯುವುದು (ಗೃಹತ್ಯಾಗ .. .. ಎಂಬ ಅಯ್ವತ್ತಮೂಱು ಗರ್ಭಾದಿ ನಿರ್ವಾಣಪರ್ಯಂತಂಗಳಪ್ಪ ಗರ್ಭಾನ್ವಯಕ್ರಿಯೆಗಳಂ: ಆದಿಪು, ೧೫. ೧೫ ವ)"
ಗೃಹಪತಿ,"[ನಾ] [ಜೈನ] ಗೃಹಪತಿರತ್ನನಾದ ಕಾಮವೃಷ್ಟಿ (ನರಸಮಿತಿಗೆ ಬೇಡಿದುದಂ ಕೊಟ್ಟು ಕಲ್ಪವೃಕ್ಷಂ ಪೋಗಲ್ ಸುರಲೋಕಕ್ಕುದ್ಯತಮಾಗಿರೆ ಕಂಡಂ ಸ್ವಪ್ನಸಮಯದೊಳ್ ಗೃಹಪತಿಯುಂ: ಆದಿಪು, ೧೬. ೪೩)"
ಗೃಹಪತಿರತ್ನ,"[ನಾ] [ಜೈನ] ಚಕ್ರವರ್ತಿಗೆ ತಾವಾಗಿ ದೊರೆಯುವ ಜೀವರತ್ನಗಳಲ್ಲಿ ಒಂದು (ಕಾಮವೃಷ್ಟಿಯೆಂಬ ಗೃಹಪತಿರತ್ನಮುಂ: ಆದಿಪು, ೧೧. ೩ ವ)"
ಗೃಹಪ್ರವೇಶ,"[ನಾ] ಹೊಸ ಮನೆಯನ್ನು ಹೊಗುವ ಸಮಾರಂಭ (ಕಾಲರಾಜನ ಜಗದ್ಗೃಹಪ್ರವೇಶಕ್ಕೆ ನಿಱಿಸಿದ ಕನಕ ಕಳಶಯುಗಳಮುಮಂ ಪೌರ್ಣಮಾಸೀ ಸೌಂದರಿಯ ಸಿಂದೂರಾರುಣ ಕ್ರೀಡಾಗೋಳಕಂಗಳುಮಂ ಪೋಲ್ತು: ಆದಿಪು, ೬. ೫೧ ವ)"
ಗೃಹಮಯೂರ,"[ನಾ] ಮನೆಯಲ್ಲಿ ಸಾಕಿದ ನವಿಲು (ಮಯೂರಿಕೆಯಂ ಧಾರಾಗೃಹಕ್ಕೆ ಗೃಹಮಯೂರಂಗಳಂ ನಡೆಯಿಸಲುಂ: ಆದಿಪು, ೭. ೨೧ ವ)"
ಗೃಹಮಹಿಜಾತ,"[ನಾ] [ಜೈನ] ಹತ್ತು ಕಲ್ಪಕುಜಗಳಲ್ಲಿ ಒಂದು, ಬೇಕಾದ ಮನೆಯನ್ನು ನೀಡುವ ವೃಕ್ಷ (ಹಾಟಕಭಿತ್ತಿಸಮನ್ವಿತ ನಾಟಕಶಾಲೆಗಳ ವಿವಿಧಸೌಧಂಗಳ ಕೊಂಡಾಟಮನೆ ಮೆಱೆದು ಮೆಚ್ಚಂ ಪಾಟಿಸುವುವು ಮಿಥುನತತಿಗೆ ಗೃಹಮಹಿಜಾತಂ: ಆದಿಪು, ೫. ೩೭)"
ಗೃಹಸ್ಥ,"[ನಾ] ಸಂಸಾರಸ್ಥ (ಕಿಱಿಯಂ ಮುತ್ತಂ ಧನದಂ ಬಱುವಂ ತೊಱೆದಂ ಗೃಹಸ್ಥನೆನ್ನದೆ ಮುಂಬಿಟ್ಟಱಸಿ ಕೊಲುತಿರ್ಪ ಜವನೆಂಬಱಿಕೆಯ ಪಗೆವಂಗೆ ಅದೆಂತು ಪಂಗಿಗನಪ್ಪೆಂ: ಆದಿಪು, ೪. ೭೭)"
ಗೃಹಾಂಗಣ,"[ನಾ] ಮನೆಯ ಅಂಗಳ (ವೇದಿಯಂ ಆತ್ಮ ಗೃಹಾಂಗಣ ವೇದಿಕೆಯೊಳೆಣೆಯಾಗೆ ಬಗೆದು: ಆದಿಪು, ೧೨. ೭೫)"
ಗೃಹಾಂತರ,"[ನಾ] ಮನೆಯೊಳಗಿನ (ತತ್ ಗೃಹಾಂತರೋದ್ಯಾನ ಸರಸ್ಸರೋಜರುಚಿಯೆಂಬುದಿದಾಕೆಯ ಕೆಯ್ಯದೆನ್ನಿರೇ: ಪಂಪಭಾ, ೪. ೭೧)"
ಗೃಹಾಭ್ಯಂತರ,"[ನಾ] ಗೃಹಾಂತರಾಳ (ಆತ್ಮೀಯ ಗೃಹಾಭ್ಯಂತರ ಪ್ರಶಸ್ತಪ್ರದೇಶಂಗಳೊಳಂ .. .. ಅರ್ಹತ್ ಪ್ರತಿಮೆಗಳನಿಱಿಸಿ: ಆದಿಪು, ೧೨. ೧೬ ವ)"
page,14
ಗೃಹೀತ,"[ಗು] ಕೈಕೊಂಡ (ಪೂಜಿತಕುಲದೇವತೆ ರಾಜ್ಯಾಧಿದೇವತೆಯಂತೆ ಗೃಹೀತಮಂಗಳಪ್ರಸಾಧನೆಯುಂ: ಆದಿಪು, ೮. ೨೬ ವ)"
ಗೃಹೀತವ್ರತಪರಿಚ್ಯುತ,"[ನಾ] ತೊಟ್ಟ ವ್ರತವನ್ನು ತೊರೆಯುವವನು (ಮತ್ತಮಲ್ಲಿ ಕುಶೀಲ ಕುತ್ಸಿತಾಚಾರ ಕುವೇಷ ಕುದೃಷ್ಟಿಗಳುಂ ಗೃಹೀತವ್ರತಪರಿಚ್ಯುತರುಂ ಮಾಯಾಚಾರಪರಿಣತರಪ್ಪ ಅಪಾತ್ರದಾನಿಗಳುಂ: ಆದಿಪು, ೫. ೪೧ ವ)"
ಗೃಹೀಶಿತ್ವ,"[ನಾ] [ಜೈನ] ಒಂದು ಗರ್ಭಾನ್ವಯಕ್ರಿಯೆ, ತನ್ನ ಜ್ಞಾನದಿಂದ ಆರ್ಹ ಎನ್ನಿಸಿಕೊಳ್ಳುವುದು (ಗೃಹೀಶಿತ್ವ .. .. ಅಗ್ರನಿರ್ವೃತಿಯೆಂಬ ಅಯ್ವತ್ತುಮೂಱು ಗರ್ಭಾದಿನಿರ್ವಾಣಪರ್ಯಂತಂಗಳಪ್ಪ ಗರ್ಭಾನ್ವಯಕ್ರಿಯೆಗಳಂ: ಆದಿಪು, ೧೫. ೧೫ ವ)"
ಗೆಂಟಱು,"[ನಾ] ದೂರ (ಬರ್ಪಳ ದಿಟ್ಟಿಗಳಾಗಳೆ ಪತ್ತಿದುವು ಗೆಂಟಱೊಳ್ ಮಾರುತಿಯಂ: ಪಂಪಭಾ, ೩. ೧೩)"
ಗೆಂಟಾಗು,"[ಕ್ರಿ] ದೂರವಾಗು (ವ್ಯಕ್ತಿಯನಱಿಯಲಣಂ ಬಾರದಾಯ್ತು ಅತ್ತಣಂ ಕಾಣ್ಬೆಡೆಗಂ ಗೆಂಟಾದುದು ಎಂಬಂತಿರೆ ಗಗನತಳೋದ್ಗಾಮಿಯಾಯ್ತಿಂದ್ರಸೈನ್ಯಂ: ಆದಿಪು, ೭. ೫೭)"
ಗೆಂಟಿದ,"[ನಾ] ದೂರದಲ್ಲಿರುವವನು (ಇದು ಚಕ್ರವ್ಯೂಹಂ ಈ ವ್ಯೂಹಮಂ ಒಡೆವ ಅದಟಂ ಪಾರ್ಥನಂತೆ ಆತನುಂ ಗೆಂಟಿದಂ ಎಮ್ಮೀ ನಾಲ್ವರುಂ ಭೇದಿಸಲಱಿಯೆವು ಇದಂ: ಪಂಪಭಾ, ೧೧. ೮೭)"
ಗೆಂಟು,"[ನಾ] ದೂರ (ಎಳೆಯೊಳ್ ತೋಱಿದ ರೂಪನಾಗಳೆ ನಭೋಭಾಗಾಗ್ರದೊಳ್ ತೋರ್ಪಂ ಆಗಳೆ ಗೆಂಟು ಆಗಳೆ ಸಾರೆಯಾಗಿ ಪೊಳೆವಂ: ಆದಿಪು, ೭. ೧೨೨)"
ಗೆಡೆ,"[ನಾ] ಸ್ನೇಹ (ಒಡನಾಡಿಯುಂ ಒಡನೋದಿಯುಂ ಒಡವಳೆದುಂ ಗುಳ್ಳೆಗೊಟ್ಟಿ ಬಟ್ಟು ಉಳಿಸೆಂಡುಂ ಪೊಡೆಸೆಂಡು ಇವಂ ಆಡುತ್ತ ಒಡವಳೆದರ್ ತಮ್ಮೊಳೆಳಸೆ ತಂತಂಗೆಡೆಗಳ್: ಪಂಪಭಾ, ೨. ೩೦); [ನಾ] ಜೋಡಿ (ಗೆಡೆವೆಚ್ಚಿರ್ವರ್ ಮನಗೊಂಡು ಒಡನೊಡನೋರಂತು ಮೋದಲೆಂದಿರ್ದೆಡೆಯೊಳ್ ಗುರು ತನ್ನ ಮಗನಂ ಎಡೆವುಗವೇೞ್ದಂ: ಪಂಪಭಾ, ೨. ೭೩)"
ಗೆಡೆಗೊಳ್,"[ಕ್ರಿ] ಇಂಬು ನೀಡು (ರಸವತ್ಕಾಂತಿಯನಾಂತು ನಿಂದುದೆಸೆವೀ ನಿಮ್ನೋನ್ನತಂಗಳ್ ವಿರಾಜಿಸಿ ಚೆಲ್ವಂ ಗೆಡೆಗೊಂಡುವು: ಆದಿಪು, ೪. ೪); [ಕ್ರಿ] ಹೊಂದು (ಸ್ತ್ರೀಕುಚಕುಂಭಕುಂಕುಮ ರಜಃಕಲ್ಲೋಳದಿಂ ಬಣ್ಣವಣ್ಣದ ಚೆಲ್ವಂ ಗೆಡೆಗೊಂಡು: ಆದಿಪು, ೧೧. ೧೫೪); [ಕ್ರಿ] ಜೊತೆಗೂಡು (ಆದ ಕೆಂದು ಅಲಂಪಂ ಗೆಡೆಗೊಂಡೊಡಂ ಮಧುಮಹೋತ್ಸವಮಾದೊಡಂ : ಪಂಪಭಾ, ೪. ೩೦); [ಕ್ರಿ] ಒಂದುಗೂಡು (ಸೊಡರ್ಗುಡಿ ಒಯ್ಯನಾಗೆ ಪೊಸಮಲ್ಲಿಗೆ ಕಂಪುನಾಱೆ ತಣ್ಪಿಡಿದ ಎಲರ್ ಊದೆ ಗಾವರದ ಮೆಲ್ಲುಲಿ ತುಂಬಿಯ ಗಾವರಂಗಳಂ ಗೆಡೆಗೊಳೆ: ಪಂಪಭಾ, ೪. ೧೧೦); [ಕ್ರಿ] ಸ್ನೇಹಮಾಡಿಕೊ (ಪೊಂಗುವ ಮಲೆಪರ ಮಲೆಗಳ ಡಂಗಂಗಳ್ ಮಲೆವ ಮಂಡಲಂಗಳ್ ಪ್ರತ್ಯಂತಗಳ್ ಎನಲ್ ಒಳವೆ ಪಾಂಡವರಂ ಗೆಡೆಗೊಳೆ ನಿನಗೆ ಕುರುಕುಳಾಂಬರಭಾನೂ: ಪಂಪಭಾ, ೯. ೩೯)"
ಗೆಡೆವಕ್ಕಿ,"[ನಾ] ಜೋಡಿಹಕ್ಕಿ, ಚಕ್ರವಾಕ (ಪಲವು ಕಾಲದಿಂದನುಬಂಧಂಗಿಡದೆ ಒಡಲೆರಡು ಅಸುವೊಂದು ಎನೆ ಗೆಡೆವಕ್ಕಿಗಳಂತೆ ಕೂಡಿ ನಲಿಯುತ್ತಿರ್ದರ್: ಪಂಪರಾ, ೪. ೬)"
ಗೆಡೆವಚ್ಚು,"[ಕ್ರಿ] [ಗೆಡೆ+ಪಚ್ಚು<ಪರ್ಚು] ಜೊತೆಯನ್ನು ಬಿಡು (ಗೆಡೆವಚ್ಚಿರ್ವರ್ ಮನಗೊಂಡು ಒಡನೊಡನೆ ಓರಂತು ತಗುಳ್ದು ಝೇಂಕರಿಸಿದೊಡೆ ಎಲ್ವಡಗಾಗೆ ಮೋದಲೆಂದಿರ್ದ ಎಡೆಯೊಳ್ ಗುರು ತನ್ನ ಮಗನಂ ಎಡೆವುಗವೇೞ್ದಂ: ಪಂಪಭಾ, ೨. ೭೩) [ಈ ಶಬ್ದವು ‘ಗೆಡೆವೆಚ್ಚು’ ಎಂದಿರಬಹುದೇ ಎಂದು ಡಿ.ಎಲ್‌ಎನ್ ಅನುಮಾನಿಸುತ್ತಾರೆ]"
ಗೆತ್ತು,"[ಕ್ರಿ] [√ಗಿಱು=ಭಾವಿಸು] ಭಾವಿಸಿ (ಪೂತ ಕಲ್ಪಲತೆಯಂ ಲಲಿತಾಂಗಿಯೆ ಗೆತ್ತು ಅಲಂಪಿನಿಂದೆಱಗುವುದುಂ; ಆದಿಪು, ೪. ೧೩); ಭಾವಿಸು (ಅತ್ತ ಸುಭದ್ರೆಯುಂ ಒಡಲುರಿಯುತ್ತಿರೆ ಮರವಟ್ಟು ವಿಜಯನಿರ್ದತ್ತಲೆ ನೋಡುತ್ತಿರೆ ಸುಸಾಳಭಂಜಿಕೆಗೆತ್ತುದು ಕೆಳದಿಯರ ತಂಡಮಾಕೆಯ ರೂಪಂ: ಪಂಪಭಾ, ೪. ೫೪)"
ಗೆಲಿಸು,"[ಕ್ರಿ] ಗೆಲ್ಲುವಂತೆ ಮಾಡು (ಪುಸಿಯೆನೆ ರಥಮಂ ಹರಿ ಚೋದಿಸುವಂತೆವೊಲ್ ಇರ್ದು ಅದೆಂತು ನರನಂ ಗೆಲಿಪಂ ವಿಸಸನದೊಳ್ ಅಂತೆ ನೀಮುಂ ಪೆಸರಂ ಕರ್ಣಂಗೆ ಮಾಡಿ ಗೆಲ್ಲಂಗೊಳ್ಳಿಂ: ಪಂಪಭಾ, ೧೨. ೯೧)"
ಗೆಲೆಯಂಬು,"[ನಾ] ಒಂದು ಬಗೆಯ ಬಾಣ (ನೆಱನರಿವ ಕಣೆ ಗೆಲೆಯಂಬು ಕಕ್ಕಂಬು ಕೆಲ್ಲಂಬು ಮೊನೆಯಂಬು ತೀವೆ ಕಣ್ಣಂ: ಪಂಪಭಾ, ೧೩. ೩೯)"
ಗೆಲೆವರ್,"[ಕ್ರಿ] ಜಯಿಸು, ಗೆಲ್ಲು (ಗೆಲೆವಂದಂ ಎನ್ನಂ ನಿಜೋನ್ನತಿಯಿಂದಂ ಈ ಪತಿಯೆಂದು ಮೆಚ್ಚಿ ವಿನಾಯಕಂ ತಾಂ ನಿಮಿರ್ಚುಗೆ ಕಬ್ಬಮಂ ನಯದಿಂ ಗುಣಾರ್ಣವ ಭೂಪನಾ: ಪಂಪಭಾ, ೧. ೭)"
ಗೆಲ್,"[ಕ್ರಿ] ಮೀರು (ಮನದ ಮೆಯ್ಯ ಸಂತಾಪದೊಳ್ ಬಿಸುಯ್ದು ಬಿಸುಪಿನೊಳ್ ಅನಿತುಮಂ ಗೆಲ್ದು: ಪಂಪಭಾ, ೫. ೬ ವ)"
ಗೆಲ್ದುಕೊಳ್ವಂ,"ಗೆದ್ದುಕೊಳ್ಳೋಣ (ಯಮನಂದನನಲ್ತೆ ನೆತ್ತದೊ ಬಸನಿಗಂ ಆತನಂ ಬರಿಸಿ ನೆತ್ತಮನಾಡಿ ಗೆಲ್ದುಕೊಳ್ವಂ ಈ ವಸುಮತಿಯಂ: ಪಂಪಭಾ, ೬. ೬೮)"
ಗೆಲ್ಲ,"[ನಾ] ಗೆಲವು (ಗುಣಾರ್ಣವಂಗೆ ಕುಡು ಗೆಲ್ಲಮಂ ಇಂತಿದೆ ಕಜ್ಜದ ಉಜ್ಜುಗಂ: ಪಂಪಭಾ, ೫. ೧೦೨)"
ಗೆಲ್ಲಂ,"[ನಾ] ಗೆಲವು (ಅಹೀಂದ್ರಕೇತನನ ಜೂದಿನ ಗೆಲ್ಲಮದೆಂತುಟೆನ್ನ ನಂಜಿನ ಸವಿಯಂತುಟೆಂದೊಡೆ: ಪಂಪಭಾ, ೬. ೭೫)"
ಗೆಲ್ಲಕಾಱ,"[ನಾ] ಜಯಶಾಲಿ (ಬಸನಿಯೆ ಗೆಲ್ಲಕಾಱನ ನೆಗೞ್ತೆಗೆ ಕೇಳಿಗೆ ನಾಡೆ ಗೆಂಟು ಅದಂ ಬೆಸಗೊಳವೇಡ: ಆದಿಪು, ೧೨. ೧೭)"
page,15
ಗೆಲ್ಲಂಗೊಳ್,"[ಕ್ರಿ] ಲಾಭವಾಗಿ ಪಡೆ (ಅರಿಕೇಸರಿಯೆಂಬ ಸುಂದರಾಂಗನತ್ಯಂತ ವಸ್ತುವಂ ಮದಕರಿಯಂ ಹರಿಯಂ ಪಡಿವಡೆಗುರ್ಚಿದ ಕರವಾಳನೆ ತೋಱಿ ನೃಪತಿ ಗೆಲ್ಲಂಗೊಂಡಂ: ಪಂಪಭಾ, ೧. ೧೮); [ಕ್ರಿ] ಗೆಲವನ್ನು ಪಡೆ (ಪುಸಿಯೆನೆ ರಥಮಂ ಹರಿ ಚೋದಿಸುವಂತೆವೊಲ್ ಇರ್ದು ಅದೆಂತು ನರನಂ ಗೆಲಿಪಂ ವಿಸಸನದೊಳ್ ಅಂತೆ ನೀಮುಂ ಪೆಸರಂ ಕರ್ಣಂಗೆ ಮಾಡಿ ಗೆಲ್ಲಂಗೊಳ್ಳಿಂ: ಪಂಪಭಾ, ೧೨. ೯೧)"
ಗೆಲ್ಲಸೋಲಮಪ್ಪಂತು,"ಗೆಲವು ಸೋಲು ನಿರ್ಧಾರವಾಗುವ ಹಾಗೆ (ಒಂದೆ ಪಲಗೆಯೊಳೆ ಗೆಲ್ಲಸೋಲಮಪ್ಪಂತು ನನ್ನಿನುಡಿದು ನೆಲನಂ ಒತ್ತೆಯಿಟ್ಟಾಡಿ: ಪಂಪಭಾ, ೭. ೩ ವ)"
ಗೇಣು,"[ನಾ] ಕಿರುಬೆರಳು ಹೆಬ್ಬೆರಳುಗಳನ್ನು ಚಾಚಿದರೆ ಆಗುವುದು ಗೇಣು, ಅಷ್ಟು ಉದ್ದ (ಮಡದೆಡೆ ನಾಲ್ವೆರಲ್ ಅಂಗುಟದೆಡೆಯೊಳ್ ಗೇಣಾಗೆ ನಿಲ್ವುದಿಚ್ಛಾಗತಂ ಅಂದೆಡೆಯೊಳ್ ವಾಚಂಯಮತೆಯೊಳ್ ಒಡಂಬಡಂ ಪಡೆದು ನಿಂದನಾದಿಬ್ರಹ್ಮಂ: ಆದಿಪು, ೯. ೮೪)"
ಗೇಯ,"[ನಾ] ಸಂಗೀತ, ಹಾಡಿಕೆ (ಸುತ್ತಲುಂ ಅೞ್ಕಱಂ ಪಡೆವ ಗೇಯದ ಪೆಂಪಿನ ಅಲಂಪಂ ಆರ್ಗಂ ಆರ್ತಿತ್ತುದು ಪಟ್ಟಬಂಧ ಮಹೋತ್ಸವಂ ಆ ಪಡೆಮೆಚ್ಚೆ ಗಂಡನಾ: ಪಂಪಭಾ, ೧೪. ೨೦)"
ಗೇಹಿನಿ,"[ನಾ] ಕುಟುಂಬಿನಿ, ಗೃಹಸ್ಥೆ (ಇಂತಾದೊಡೆಮಗೆ ಬಾಹುಬಲಿಯ ಸಮರಸಂಘಟ್ಟದೋಹಳಮಿದು ದರಿದ್ರಗೇಹಿನೀ ಗರ್ಭದೋಹಳದಂತಾದುದು: ಆದಿಪು, ೧೪. ೧೦೨ ವ)"
ಗೊಂಕುಱುಗೞ್ತೆ,"[ನಾ] ಹೇಸರಗತ್ತೆ (ಆ ರಥದೊಳ್ ಒಡಂಬಡೆ ಪೂಡಿದ ನಾಲ್ನೂಱು ಗೊಂಕುಱುಗೞ್ತೆಯುಂ ಅಂಬರಸ್ಥಲಮನಡರ್ವ ಗೃಧ್ರಧ್ವಜಮುಂ ಅಂಜನಪುಂಜದಂತಾಗಿ: ಪಂಪಭಾ, ೧೨. ೭ ವ)"
ಗೊಂಕುವೆಸ,"[ನಾ] ಶೈತ್ಯೋಪಚಾರ (ಅಲಂಪಿನ ದಂಪತಿಯಿರ್ಪ ಜೊಂಪಮಂ ತಳಿತಳಿದಲ್ಲಿ ಗೊಂಕೆವೆಸಗೆಯ್ವುದು ತೀರವನಾಂತರಾಳದೊಳ್: ಆದಿಪು, ೧೧. ೬೬) [ಈ ಶಬ್ದದ ಸ್ಥಾನದಲ್ಲಿ ಟಿ.ವಿ. ವೆಂ. ಆವೃತ್ತಿಯಲ್ಲಿರುವುದು ‘ತಣ್ಪುವೆಸ’]"
ಗೊಜ್ಜ,"[ನಾ] ಶ್ರೇಷ್ಠ, ಹಿರಿಯ (ಎಸಳ ಮೆಲ್ಪಿನಿಂದೊಪ್ಪುವುದು ಉಣ್ಮಿದ ತಣ್ಗಂಪಿಂದೊಪ್ಪುವುದು ಅದಱಿಂದಲರೊಳಗೆ ಗೊಜ್ಜ ಗೊಜ್ಜಗೆಯೆ ವಲಂ: ಆದಿಪು, ೧೧. ೧೨೬)"
ಗೊಜ್ಜಗೆ,"[ನಾ] ಇರುವಂತಿಗೆ (ಪೂತ ಗೊಜ್ಜಗೆಗಳ ಸಿಂದುರಂಗಳೊಳಗೆ ಓಗರಗಂಪನೆ ಬೀಱುತಿರ್ಪ ಮಲ್ಲಿಗೆಯೊಳರಲ್ದ ಸಂಪಗೆಯೊಳಗ್ಗಲಿಸಿತ್ತು ಬಸಂತಮಾಸದೊಳ್: ಪಂಪಭಾ, ೫. ೩೦)"
ಗೊಟ್ಟಿ,"[ನಾ] [ಗೋಷ್ಠಿ] ಮೇಳ (ಚಾಗದ ಭೋಗದ ಅಕ್ಕರದ ಗೇಯದ ಗೊಟ್ಟಿಯ ಅಲಂಪಿನ ಇಂಪುಗಳ್ಗೆ ಆಗರಮಾದ ಮಾನಸರೆ ಮಾನಸರ್: ಪಂಪಭಾ, ೪. ೨೯); [ನಾ] ಸಹವಾಸ (ಕೆಳೆಯುಂ ಗುಱಿಯುಂ ಗೊಟ್ಟಿಯುಂ ಅಳವಿಗೆ ಪಿರಿದಾಗೆ ತನಗೆ ದುರ್ಯೋಧನನೊಳ್ ಮುಳಿಸುಂ ನೋವುಂ ಕಲುಷಮುಂ ಅಳುಂಬಂ ಎನೆ ತನಗೆ ಅರಾತಿಕಾಳಾನಳನೊಳ್; ಪಂಪಭಾ, ೨. ೫೮)"
ಗೊಟ್ಟಿಗಾಣರ್,"[ನಾ] ಗುಂಪಾಗಿ ಹಾಡುವವರು (ಗೊಟ್ಟಿಗಾಣರಂತಿರೆ ಮಱಿದುಂಬಿ ಮೇಳದವರಂತಿರೆ ಸಾರಿಕೆ ರಾಜಗೇಹದಂತಿರೆ ಕೊಳಂ ಅಲ್ಲಿ ತಾಂ ಅರಸರಂತಿರೆ ತಾಮರಸಂಗಳೊಪ್ಪುಗುಂ: ಪಂಪಭಾ, ೫. ೫೮)"
ಗೊಟ್ಟಿಗೆವರ್,"[ಕ್ರಿ] ಜೊತೆಗಾಗಿ ಬರು (ಒಂದೆಡೆಯೊಳ್ ನಾಲ್ವರಯ್ವರ್ ಗಾೞ್ದೊೞ್ತಿರಿರ್ದು ಅಲ್ಲಿಗೊರ್ವನೆಗ್ಗಂ ಗೊಟ್ಟಿಗೆ ವಂದು ಕಣ್ಣಱಿಯದೆ ಸೋಂಕೆಯುಂ: ಪಂಪಭಾ, ೪. ೯೫ ವ)"
ಗೊಟ್ಟಿರ್,"[ಕ್ರಿ] ಗೋಷ್ಠಿಯಲ್ಲಿ ಭಾಗಿಯಾಗು, ಜೊತೆಯಲ್ಲಿರು (ನೆರೆದೆಮ್ಮೊಳಿಂತು ಸದ್ಭಾವದೆ ಗೊಟ್ಟಿರಲ್ ಬಯಸಿ ಬಂದೆ: ಪಂಪಭಾ, ೪. ೯೬)"
ಗೊಡ್ಡ,"[ನಾ] [ಪ್ರಾ: ಕೋಡ್ಡ] ಚೇಷ್ಟೆ (ಅದು ಈಕೆಯೊಳ್ ಈಗಳಾದುದು ಇಂತಿದು ಕುಸುಮಾಸ್ತ್ರನೆಂಬ ಅದಟನಿಕ್ಕಿದ ಸೊರ್ಕಿನ ಗೊಡ್ಡಮಾಗದೇ: ಪಂಪಭಾ, ೪. ೬೦); ತೊಂದರೆ, ಬಾಧೆ (ಇದು ನಮ್ಮಂ ಆರಯಲೆ ವೈರಿಯ ಮಾಡಿದ ಗೊಡ್ಡಂ ಇಲ್ಲಿ ಮಾಣ್ದಿರಲಾಗ: ಪಂಪಭಾ, ೮. ೯೦)"
ಗೊಡ್ಡಮಾಡು,"[ಕ್ರಿ] ಗೊಡ್ಡಂ+ಆಡು] ಚೇಷ್ಟೆ ಮಾಡು (ಧರಿತ್ರಿಗೆ ಗುರುವೆಂದು ವಜ್ರದೊಳ್ ಉರುಳ್ಚದೆ ಮಾಣ್ಬೆನೆ ಚಕ್ರಿಯಂ ಕರಂ ಬಗೆಯದೆ ಗೊಡ್ಡಮಾಡಿದರ್ಗೆ ತಕ್ಕುದನೆ ಮಾೞ್ಪೆಂ: ಪಂಪಭಾ, ೫. ೧೦೧)"
ಗೊಡ್ಡಾಟ,"[ನಾ] ಉಪಟಳ, ತುಂಟಾಟ (ಯುಧಿಷ್ಠಿರಂ ಕೊಟ್ಟ ನನ್ನಿಯ ಬಲದೊಳ್ ತನಗೆ ಲಯಮಿಲ್ಲದುದಂ ಅಱಿದು ಮೇಗಿಲ್ಲದ ಗೊಡ್ಡಾಟಮಾಡಲ್ ಬಗೆದು: ಪಂಪಭಾ, ೭. ೪ ವ)"
ಗೊಣೆಯ,"[ನಾ] ಬಿಲ್ಲಿನ ಹೆದೆ (ಪೊಳೆವ ಕಣ್ಗಳ ಬೆಳ್ಪು ಪಳಂಚಿ ಚಿನ್ನಪೂಗಣೆಗೆಣೆಯಾಗೆ ಪುರ್ವುಂ ಎಮೆಗಳ್ ಬಿಡದಳ್ಳಿಱಿದ ಇಕ್ಷಚಾಪದೊಳ್ ಖಳ ಕುಸುಮಾಸ್ತ್ರಮನಿಟ್ಟ ಗೊಣೆಯಕ್ಕೆಣೆಯಾಗಿರೆ: ಪಂಪಭಾ, ೪. ೩೬)"
ಗೊಂದಣ,"[ನಾ] ಸಮೂಹ (ಬೆಳಗುವ ಕೈದೀವಿಗೆಗಳ ಬೆಳಗುಂ ತರತರದಿನೊಗೆವ ತಾರಗೆಗಳ ಗೊಂದಳಮುಂ ಇಳಾತಳದ ವಿಯತ್ತಳದ ವಿಳಾಸಮನದೇನೊಡಂಬಡಿಸಿದುದೋ: ಆದಿಪು, ೧೨. ೩)"
ಗೊಂದಣಮಾಡು,"[ಕ್ರಿ] ಗೊಂದಣಂಗುಣಿ, ಮೇಳನೃತ್ಯವಾಡು (ಸುರೇಂದ್ರತಾರಹಾರ ಮುಕ್ತಾಫಳಪ್ರತಿಬಿಂಬಿತತನುಗಳಿಂ ವಿದ್ಯಾಧಿದೇವತೆಗಳೆನಿಸಿ ದಿವಿಜಸೌಂದರಿಯರ್ ಗೊಂದಣಮಾಡುವಲ್ಲಿ: ಆದಿಪು, ೭. ೧೨೬ ವ)"
ಗೊಂದಣಿಸು,"[ಕ್ರಿ] ಗುಂಪಾಗು (ಗೊಂದಣಿಸಿ ಸಂದಣಿಸಿ ನಿಂದ ಅಣೀಯಂ ಎರಡುಂ ಬಲದ ಕಡಿತಲೆಯ ನಾಯಕರ್ ಕೆಯ್ಕೊಂಡು: ಪಂಪಭಾ, ೧೦. ೮೦ ವ)"
page,16
ಗೊಂದಳ,"[ನಾ] ಗೊಂಚಲು (ಬಳ್ವಳಬಳೆದೆಳದಳಿಸುವ ಪೊಸಗೆಂದಳಿರ ಗೊಂದಳದೊಳೆ ಸಂದಣಿಸಿದ ಅಶೋಕಲತೆಯ ಓಲಗಶಾಲೆಯೊಳಗಣ ಕಪ್ಪುರವಳುಕಿನ ಜಗುಲಿಯ: ಆದಿಪು, ೧೧. ೭೩ ವ); ಸಮೂಹ (ಬೆಳಗುವ ಕೈದೀವಿಗೆಗಳ ಬೆಳಗಂ ತರತರದಿನೊಗೆವ ತಾರಗೆಗಳ ಗೊಂದಳಮುಂ: ಆದಿಪು, ೧೨. ೩)"
ಗೊಂದಳಿಸು,"[ಕ್ರಿ] ಒಟ್ಟುಗೂಡು, ಗುಂಪಾಗು (ದೇವನೊಳಾವಗಮಾದ ತಮ್ಮಾದರದಿಂ ಮಾಲೆಗಟ್ಟಿ ದುಗ್ಧವಾರಿಪೂರಿತ ಕನಕಕಳಶಂಗಳಂ ತಂದು ಗೊಂದಳಿಸಿ ಸಂದಣಿಸಿ ನೀಡಿದಾಗಳ್: ಆದಿಪು, ೭. ೮೫ ವ)"
ಗೊರವ,"[ನಾ] [ಗುರವಃ] ಶೈವ ತಪಸ್ವಿ (ಗೊರವರೆ ಬೂದಿಯುಂ ಜಡೆಯುಮಕ್ಕೆ ತಪಕ್ಕೆ ತನುತ್ರಂ: ಪಂಪಭಾ, ೮. ೧೭)"
ಗೊಲೆ,"[ನಾ] ಗೊನೆ, ಗೊಂಚಲು (ಗೊಲೆಯೊಳ್ ಪಣ್ತುದು ಮೈಂದವಾೞೆ ಪಥಿಕರ್ಬರ್ಕೆಂದು ಭೃಂಗಂಗಳಿಂದುಲಿವಂತಿರ್ದುದು: ಆದಿಪು, ೧೧. ೬೮); [ನಾ] ಬಿಲ್ಲಿನ ತುದಿ (ದಿವ್ಯಚಾಪಕ್ಕೆ ಪೊಡೆವಟ್ಟು ಅದಂ ಅವಯವದಿಂ ಎಡಗೈಯ್ಯೊಳೆತ್ತಿಕೊಂಡು ತನ್ನ ಬಗೆದ ಕಜ್ಜಮಂ ಗೊಲೆಗೊಳಿಸುವಂತೆ ಆ ಬಿಲ್ಲ ಗೊಲೆಯಂ ಏಱಿ ನೂಂಕಿ: ಪಂಪಭಾ, ೩. ೬೨ ವ)"
ಗೊಲೆಗೊಳಿಸು,"[ಕ್ರಿ] ತುದಿ ಮುಟ್ಟಿಸು (ದಿವ್ಯಚಾಪಕ್ಕೆ ಪೊಡೆವಟ್ಟು ಅದಂ ಅವಯವದಿಂ ಎಡಗೈಯ್ಯೊಳೆತ್ತಿಕೊಂಡು ತನ್ನ ಬಗೆದ ಕಜ್ಜಮಂ ಗೊಲೆಗೊಳಿಸುವಂತೆ ಆ ಬಿಲ್ಲ ಗೊಲೆಯಂ ಏಱಿ ನೂಂಕಿ: ಪಂಪಭಾ, ೩. ೬೨ ವ)"
ಗೊಲೆಗೊಳ್,"[ಕ್ರಿ] [ಹಣ್ಣಿನ] ಗೊನೆ ಬಿಡು (ಎಯ್ದೆ ಮಡಲ್ತ ತಳ್ತ ಮೆಯ್ಗಳೊಳ್ ಅಡರ್ದು ಓತ ದೂತವಚನಾಮೃತದೊಳ್ ಗೊಲೆಗೊಂಡ ಬೇಟವೆಂಬ ಎಳಲತೆ ಕೂಟದೊಳ್ ಪದೆದು ಪಣ್ತು ಎರ್ದೆಗಿಂಪನಲಂಪನೀಯದೇ: ಆದಿಪು, ೧೨. ೨೦)"
ಗೋಗ್ರಹ,"[ನಾ] ದನಗಳನ್ನು ಹಿಡಿಯುವುದು, ಕದಿಯುವುದು (ಉತ್ತರಗೋಗ್ರಹಂ ಪಿರಿದುಂ ಆಗ್ರಹಮಂ ಮನದೊಳ್ ತಗುಳ್ಚಿ ದಿಗ್ಭಿತ್ತಿಭೇದಿ ಪೆರ್ಚೆ: ಪಂಪಭಾ, ೮. ೯೨)"
ಗೋಗ್ರಹಣ,"[ನಾ] ದನಗಳ ಕದಿಯುವಿಕೆ, ಹಿಡಿಯುವಿಕೆ (ಪಿರಿದುಂ ಆಗ್ರಹಂಬೆರಸು ಗೋಗ್ರಹಣಪ್ರಪಂಚಮನೆ ನಿಶ್ಚಯಿಸಿ ವಿರಾಟನ ದಾಯಿಗಂ ತ್ರಿಗರ್ತಾಧೀಶಂ: ಪಂಪಭಾ, ೮೯ ವ)"
ಗೋಚರ,"[ನಾ] ಮಾನವ (ನಿಜತನೂಜರೊಡನೆ ಖೇಚರ ಗೋಚರ ವಿಭವಮನನುಭವಿಸಿ: ಆದಿಪು, ೨. ೧೧ ವ)"
ಗೋಣ್ಮುರಿಗೊಳ್,"[ಕ್ರಿ] ಕತ್ತನ್ನು ತಿರಿಚು (ಆ ಸೈನ್ಯಮಂ ಪರ್ವಿ ಗೋಣ್ಮುರಿಗೊಂಡು ಉರ್ವಿದುವಾ ರಸಾತಳಮುಮಂ ಗಾಂಗೇಯನ ಅಸ್ತ್ರಾಳಿಗಳ್: ಪಂಪಭಾ, ೧೧. ೪೦)"
ಗೋತ್ರ,"[ನಾ] ಸಂಕುಲ, ವಂಶ (ಮನುಗೋತ್ರಾಂಬೋಧಿಚಂದ್ರಂ ಮನುಕುಸರಸೀವಿಭ್ರಮೋತ್ತಂಸಹಂಸಂ: ಆದಿಪು, ೮. ೩೪); ಬೆಟ್ಟ (ಭವಂ ಭವನ ಗೋತ್ರದಿಂದ ಅಜಂ ಅಜಾಂಡದಿಂ ಭಾನು ಭಾನುವೀಧಿಯಿಂ ಇಳಾತಳಂ ತಳದಿನೆಯ್ದೆ ಕಿೞ್ತೆೞ್ದು: ಪಂಪಭಾ, ೧೧. ೧೩೩)"
ಗೋತ್ರನಗ,"[ನಾ] ಕುಲಪರ್ವತ (ಗೋತ್ರನಗಂಗಳ್ ಶಿಖರಂಗಳೊಳ್ ನಿಱಿಸಿ ಸಿಂಧುಬ್ರಾತಮಂ ಪೆಂಪಿನುರ್ಬಿನೊಳಂ ಬೀಗುವುದು: ಆದಿಪು, ೯. ೧೧೪)"
ಗೋತ್ರಸ್ಖಲನೆ,"[ನಾ] ಬಾಯಿತಪ್ಪಿ ಬೇರೊಬ್ಬರ ಹೆಸರಿನಿಂದ ಕರೆಯುವುದು (ಗೋತ್ರಸ್ಖಲನೆ ನೆಗೞೆ ಪಕ್ಕಾಗಿ ಪೂಮಾಲೆಯಿಂ ಮೋದುವೆತ್ತೆಂ: ಆದಿಪು, ೪. ೯)"
ಗೋತ್ರಾದ್ರಿ,"[ನಾ] ಗೋತ್ರನಗ (ಮಂದರಕ್ಷ್ಮಾಧರದೊಳ್ ಕೆಯ್ಗೂಡಿ ಗೋತ್ರಾದ್ರಿಗಳೆ ಗಜಘಟಾರೂಪದಿಂ ತಾಗೆಯುಂ: ಆದಿಪು, ೧೪. ೯೧)"
ಗೋದೋಹಪ್ಲವ,"[ನಾ] ಹಸುವಿನ ಹಾಲಿನ ಧಾರೆ (ಆಹಾರವಿತರಣ ಗೋದೋಹಪ್ಲವ ಅವನೀತಳ ಸಂತರ್ಪಣಾದಿ ಶಾಂತಿಕ್ರಿಯೆಗಳಂ ನೆಗೞ್ದು: ಆದಿಪು, ೧೫. ೪೮ ವ)"
ಗೋಧ,"[ನಾ] ಸ್ನಾಯು (ಗೋಧೋತ್ರಿಷ್ಟನುಂ ಮೋಹಜಘನಾಪರನುಂ ಅನಿಮ್ನನಾಭಿಯುಂ ಹ್ರಸ್ವಚೂಚುಕುನುಂ: ಆದಿಪು, ೧೨. ೫೬ ವ); [ನಾ] ಉಡು (ಬದ್ಧ ಗೋಧಾಂಗುಳಿತ್ರಾಣ ಯೋಧಸಿಂಧುರಘಟಾ ಸಂಘಟ್ಟಮುಂ ನಿಬಿಡನಿಪೀಡಿತ ಪ್ರಾಸಮುಷ್ಟಿದುರ್ಧರ ಅಶ್ವಾರೋಹ ತುರಂಗಬಲಾವಗಾಢಮುಂ: ಆದಿಪು, ೧೪. ೯೩ ವ)"
ಗೋಧೂಮ,"[ನಾ] ಜವೆ ಗೋಧಿ (ಕಳಮ ಷಷ್ಟಿಕಾವ್ರೀಹಿ ಯವ ಯಾವನಾಳ ಗೋಧೂಮ ಕಂಗು ಶ್ಯಾಮಾಕ ಕೋದ್ರವ ನೀವಾರತಿಳ ಅತಸಿ ಮಸೂರಿಕಾ: ಆದಿಪು, ೬. ೭೨ ವ)"
ಗೋಪಕುಮಾರ,"[ನಾ] ದನಕಾಯುವ ಹುಡುಗ (ಆತನ ಕೆಲದೊಳ್ ಜಾಳಪಟಂ ತೂಂತಿಟ್ಟಂತೆ ಸಂದಣಿಸಿ ನಿಂದ ಗೋಪಕುಮಾರರ ಅಣಿಯ ನಡುವೆ: ಪಂಪಭಾ, ೧೦. ೫೭ ವ)"
ಗೋಪುರ,"[ನಾ] ಪುರದ್ವಾರ (ಪರಿಖಾವಪ್ರಪ್ರಾಕಾರ ಗೋಪುರ ಅಟ್ಟಾಳಕ ಅಳಂಕೃತಂಗಳಪ್ಪ ರಾಜಧಾನಿಗಳುಮಂ: ಆದಿಪು, ೮. ೬೩ ವ)"
ಗೋಮಂಡಲ,"[ನಾ] ದನದ ಮಂದೆ, ಕೊಟ್ಟಿಗೆ (ವನಲಕ್ಷ್ಮಿಯ ಗೋಮಂಡಲದಂತಿರ್ದ ಕಡವಿನ ಕಾಡೆರ್ಮೆಯ ಪಿಂಡುಗಳಿಂದಂ: ಪಂಪಭಾ, ೭. ೨೯)"
page,17
ಗೋಮೂತ್ರ,"[ನಾ] ಹಸುವಿನ ಗಂಜಳ (ಹರಿಗೆ ಅರ್ಘ್ಯಮೆತ್ತಿ ನಿಂದಿರ್ದ ಯಜ್ಞಮದು ಮೊದಲೊಳ್ ತಾನಮರ್ದುಂ ಅದಿರದೆ ತಣಿಯುಂಡು ಅಮರ್ದಂ ಗೋಮೂತ್ರದಿಂದೆ ಬಾಯ್ವೂಸಿದವೋಲ್: ಪಂಪಭಾ, ೬. ೪೮)"
ಗೋರಿ,"[ನಾ] ಬೇಟೆಯಾಡುವ ಪ್ರಾಣಿಯನ್ನು ಆಕರ್ಷಿಸಲು ಹಾಡುವ ಹಾಡು (ಎರಲೆಗೆ ಪಾಡುವ ಗೋರಿಯಂ ಅರಣ್ಯದೊಳ್ ಮೃಗವಿರೋಧಿಗಂ ಪಾಡುವುದೇ: ಆದಿಪು, ೧೪. ೮೦)"
ಗೋರೋಚನ,"[ನಾ] ಗೋವಿನ ಪಿತ್ತರಸದಿಂದ ಉತ್ಪತ್ತಿಯಾಗುವ ಹಳದಿ ಬಣ್ಣದ ಸುಗಂಧದ್ರವ್ಯ (ಮುನ್ನಮೆ ಸಮೆದಿರ್ದ ಪುರೋಚನಂ ಗೋರೋಚನಾಸಿದ್ಧಾರ್ಥ ದೂರ್ವಾಂಕುರ ಮಾತುಳುಂಗ ಶೃಂಗಾರದರ್ಪಣ ಪೂರ್ಣಕಳಶ ಕಳಮಾವೃತಕರಪಲ್ಲವೆಯರಪ್ಪ ಪುರಂಧ್ರಿಯರುಮಂ: ಪಂಪಭಾ, ೩. ೨ ವ)"
ಗೋಲಾಂಗೂಲ,"[ನಾ] ಒಂದು ಬಗೆಯ ಕೋತಿ (ಶಾರ್ದೂಲ ವರಾಹ ಗೋಲಾಂಗೂಲ ನಕುಳಂಗಳಂ ನೋಡುತ್ತುಂ: ಆದಿಪು, ೫. ೨ ವ)"
ಗೋವ,"[ನಾ] ಗೋಪ, ದನ ಕಾಯುವವನು (ಮಚ್ಚರದಿಂ ಒರ್ವರನೊರ್ವರಂ ಉಚ್ಚಳಿಸಿ ತಗುಳ್ದು ಗೋವರ್ ಆರ್ದು ಇಸೆ ಕೀೞಂ ಕರ್ಚಿ ಪುಡಿಯೊಳ್ ಪೊರಳ್ದುವು ನಚ್ಚಿನ ಕಾಂಭೋಜವಾಜಿಗಳ್ ಕೆಲವಾಗಳ್: ಪಂಪಭಾ, ೮. ೯೪)"
ಗೋವಳಿಗ,"ಗೋಪಾಳಕ, ದನ ಕಾಯುವವನು (ಸಕಳ ಅವನಿತಳದ ಅದಟರಂ ಪಡಲ್ವಡಿಸಿದ ಶೌರ್ಯಾವಷ್ಟಂಭದೊಳ್ ಆನಿರೆ ಗೋವಳಿಗಂಗೆ ಅಗ್ರಪೂಜೆಯಂ ನೀಂ ಕುಡುವಾ: ಪಂಪಭಾ, ೬. ೫೭)"
ಗೋವಿಕೆ,"[ನಾ] ದನ ಕಾಯುವವನ ಸ್ವಭಾವ (ತೊಲಗದೆ ಗೋವುಗಾದ ಕಿಱಿಯಂದಿನ ಗೋವಿಕೆ ನಿನ್ನ ಚಿತ್ತದೊಳ್ ನೆಲಸಿದುದಕ್ಕುಂ: ಪಂಪಭಾ, ೯. ೪೪)"
ಗೋವುಗಾ,"[ಕ್ರಿ] [ಗೋವು+ಕಾ] ದನ ಕಾಯಿ (ನೀನ್ ಜರಾಸಂಧಂಗಂ ಬಿಱುತೋಡಿದುದು ಭೂತಳಮಱಿಯದೆ ನೆನೆಯೆಲವೊ ಗೋವುಗಾದುದು ಪುಸಿಯೇ: ಪಂಪಭಾ, ೬. ೫೬)"
ಗೋವುಳಿಗ,"[ನಾ] ಗೋಪಾಲಕ (ವಿಜಿಗೀಷುತ್ವದೊಳ್ ಒಂದಿ ಗೋವುಳಿಗನಪ್ಪಂ ಮರ್ತ್ಯನಾಳಾಗಿಕೊಳ್ಳದಿರ್ಪರೆ ವಾರಿಜನಾಭಂ ಹರಿಯೆಂಬ ದೊಡ್ಡಿವೆಸರಂ ಪೊತ್ತಿರ್ದ ನೀಂ ಮಂತ್ರಿಯಾಗೆ: ಪಂಪಭಾ, ೯. ೪೭)"
ಗೋವ್ರಜ,"[ನಾ] ಗೊಲ್ಲರ ಹಟ್ಟಿ (ಘೋಷಾಕರಸಂಗ್ರಹಾಕರ ಗೋವ್ರಜಂಗಳುಮಂ: ಆದಿಪು, ೮. ೬೩ ವ)"
ಗೋಶೀರ್ಷ,"[ನಾ] ಗೋರೋಚನ (ಕರ್ಪೂರ ಪಾಂಸು ಗೋಶೀರ್ಷ ಚಂದನದ್ರವ ಪರಿಮಳ ಸುಗಂಧಿಸಂಭೃತ ಹಾಟಕಘಟಿತ ಘಟಕೋಟಿಗಳಂ ಎತ್ತಿಕೊಂಡು ಸುರಿದಾಗಳ್: ಆದಿಪು, ೭. ೧೦೧ ವ)"
ಗೋಷ್ಠಿ,"[ನಾ] ಸಭೆ (ಛಂದೋವಿದ್ಯಾಳಂಕಾರ ಪದವಿಚಾರ ಕಾವ್ಯ ಗೀತ ನೃತ್ಯ ಆತೋದ್ಯಾದಿ ಗೋಷ್ಠಿಗಳೊಳಂ: ಆದಿಪು, ೮. ೩ ವ); ಜೊತೆ (ತಾಮುಂ ಆಮುಂ ಕೆಲವು ದೆವಸಂ ಗೋಷ್ಠಿಯೊಳಿರ್ಪಂ ಬರ್ಕೆ ಎಂದು ಬೞಿಯನಟ್ಟಿದೊಡೆ: ಪಂಪಭಾ, ೬. ೬೮ ವ)"
ಗೋಷ್ಪದ,"[ನಾ] ಹಸುವಿನ ಹೆಜ್ಜೆ (ಎನಗೆ ಪೊಸಂತಿಲೀ ನೆಗೞ್ದ ವಜ್ರದ ವೇದಿಕೆ ಗೋಷ್ಪದಂ ದಲ್ ಈ ವನನಿಧಿ: ಆದಿಪು, ೧೨. ೭೧)"
ಗೋಸಣೆಯಿಡು,"[ಕ್ರಿ] ಸಾರಿಸು, ಪ್ರಚಾರ ಮಾಡು (ಪೊನ್ನರಾಶಿಗಳಂ ಅರ್ಥಿಜನಕ್ಕೆ ಗೋಸಣೆಯಿಟ್ಟು ಕುಡವೇೞ್ದು: ಪಂಪಭಾ, ೧೨. ೫೨ ವ)"
ಗೋಸನೆ,"[ನಾ] [ಘೋಷಣಾ] ಸಾರಿ ಹೇಳುವುದು (ಭುವನದೊಳಿಂತು ನಿನ್ನೆಸೆವ ಗೋಸನೆ ಸಂದುದು ಪಟ್ಟಬಂಧದುತ್ಸವಮಿದು ದೇವ: ಆದಿಪು, ೧೧. ೧೦೮)"
ಗೋಸನೆವಿಡಿಸು,"[ಕ್ರಿ] ಘೋಷಣೆ ಹೊರಡಿಸು, ಡಂಗೂರ ಹೊಡೆಸು (ದಿವಿಜಕರೋನ್ಮುಕ್ತಮುಕ್ತಾದಿರತ್ನಂಗಳಂ ಪೊೞಲ್ಗೆಲ್ಲಂ ಗೋಸನೆವಿಡಿಸಿ ನೆಗೞ್ದ ದಾನಾತಿಶಯಕ್ಕೆ ವಿಸ್ಮಯಂಬಟ್ಟು: ಆದಿಪು ೧೦. ೭ ವ)"
ಗೋಳಾಂಗೂಳ,"[ನಾ] ಕೋತಿ (ಮುನಿಗಣೇಶ್ವರರೊಡನೆ ದಾಳಿವೂಗೊಯ್ವೊಡನೆ ವರ್ಪ ಗೋಳಾಂಗೂಳಂಗಳುಮಂ ನೋಡಿ ತಪೋವನದ ತಪೋಧನರ ತಪಃಪ್ರಭಾವಕ್ಕೆ ಚೋದ್ಯಂಬಟ್ಟು: ಪಂಪಭಾ, ೧. ೧೧೫ ವ)"
ಗೋೞುಂಡೆಗೊಳ್,"[ಕ್ರಿ] ಅಳುವೆಂಬ ಉಂಡೆಯನ್ನು ನುಂಗು ಅಂದರೆ ಅತಿ ದುಃಖಿತನಾಗು (ಪ್ರತಾಪಕ್ಕೆ ಅಗುರ್ವಿಸೆ ಗೋೞುಂಡೆಗೊಳುತ್ತುಂ ಇರ್ದುದು ದಿಶಾಚಕ್ರಂ ಪೊದಳ್ದ ಆಜ್ಞೆಗಂ ಪೆಸರ್ಗಂ ಮುನ್ನಮೆ ರೂಪುವೋದುದು ವಿಯಚ್ಚಕ್ರಂ: ಪಂಪಭಾ, ೧. ೧೧೦)"
ಗೋೞ್ಮುರಿಗೊಳ್,"[ಕ್ರಿ] ಕತ್ತು ತಿರುಗಿಸು (ಆ ಸೈನ್ಯಮಂ ಪರ್ವಿ ಗೋೞ್ಮುರಿಗೊಂಡು ಉರ್ವಿದುವಾ ರಸಾತಳಮುಮಂ ಗಾಂಗೇಯನಸ್ತ್ರಾಳಿಗಳ್: ಪಂಪಭಾ, ೧೧. ೪೦)"
ಗೌರ,"[ಗು] ಧವಳ, ಬಿಳಿಯ (ಏಂ ಹಿಮಗೌರಹಾರಮೆಸೆದುದೊ ಹಿಮಶೈಲಶಿಲಾವಿಶಾಲವಕ್ಷಸ್ಸ್ಥಳದೊಳ್: ಆದಿಪು, ೪. ೩೮)"
page,18
ಗ್ರಥಿತ,"[ಗು] ಕ್ರಮವಾಗಿ ಜೋಡಿಸಿದ (ಸುರತರುಪ್ರಸೂನ ಗ್ರಥಿತ ಸುರಭಿದಾಮ ದುಕೂಲಾಂಬರ ವಿಚಿತ್ರಭೂಷಣ ಸುರಭಿವಿಲೇಪನ ಪ್ರಮುಖ ಭೋಗೋಪಭೋಗಂಗಳೊಳಂ: ಆದಿಪು, ೯. ೩ ವ)"
ಗ್ರಸನ,"[ನಾ] ನುಂಗುವಿಕೆ (ಅತ್ಯಂತ ದುಷ್ಟಬಳವಜ್ಜನ ಗ್ರಸನದಿಂ ದುರ್ಬಳಜನಂಗಳೊಳ್ ಮತ್ಸ್ಯನ್ಯಾಯಂ ಪ್ರವರ್ತಿಸುಗುಂ: ಆದಿಪು, ೮. ೭೪ ವ)"
ಗ್ರಸ್ತ,"[ಗು] ಹಿಡಿಯಲ್ಪಟ್ಟವನು, ಕಚ್ಚಲ್ಪಟ್ಟವನು (ನಿರ್ಭರಪೂರಮಾಗಿಯುಂ ಸ್ನಿಗ್ಧಾಶ್ರುಜಳಧಾರಾಜಳಪ್ಲವಮುಂ ಬಾರಿಸಲೆಂತುಂ ಆಱದು ವಲಂ ಕಾಳೋರಗಗ್ರಸ್ತನಂ: ಆದಿಪು, ೩. ೫೪)"
ಗ್ರಹಗಣಿತ,"[ನಾ] ಗ್ರಹಚಾರದ ಲೆಕ್ಕಾಚಾರ (ಚಿತ್ರಕರ್ಮ ಪತ್ರಚ್ಛೇದ ಗ್ರಹಗಣಿತ ರತ್ನಪರೀಕ್ಷೆಗಳೊಳಂ: ಪಂಪಭಾ, ೨. ೩೪ ವ)"
ಗ್ರಹಗ್ರಸ್ತ,"[ಗು] ಗ್ರಹದ ಹಿಡಿತಕ್ಕೊಳಗಾದವನು (ಮತ್ತೋರ್ವಂ ಅತ್ಯುಗ್ರಮಂಡಲಾಗ್ರಮಂ ಅನುಗೆಯ್ದು ವೀರಗ್ರಹಗ್ರಸ್ತನಾಗಿ: ಪಂಪಭಾ, ಪರಿಷತ್ತು ೧೦. ೪೧ ವ)"
ಗ್ರಹಗ್ರಹೀತೆ,"[ಗು] ಗ್ರಹದಿಂದ ಹಿಡಿಯಲ್ಪಟ್ಟವಳು (ಕಾಮಗ್ರಹ ಗ್ರಹೀತೆಯಾಗಿರೆ ಮನೋವೈಕಲ್ಯ ರೋಮಾಂಚಕ ಸ್ತಂಭಕಂಪಸ್ವೇದವೈವರ್ಣ್ಯಸಂತಾಪನ ಅನಾಹಾರ ವ್ಯಾಮೋಹ ಗದ್ಗದಾಶ್ರುಮೋಕ್ಷಮೂರ್ಛಾದಿ ನಾನಾ ವಿಕಾರಂಗಳಂ ಒಡನೊಡನೆ ತೋಱುವುದುಂ: ಪಂಪಭಾ, ೪. ೫೯ ವ)"
ಗ್ರಹಸ್ತೋಭನಾಕ್ಷರ,"[ನಾ] ಗ್ರಹಗಳನ್ನು ನಿಷ್ಕ್ರಿಯಗೊಳಿಸುವ ಮಂತ್ರ (ವಿಪಕ್ಷವಿಶಿಖಮೋಕ್ಷ ಹೂಂಕಾರಮನೆ ನಿಜವಿಜಯಲಕ್ಷ್ಮಿಯುದಗ್ರವೀರ ಗ್ರಹಸ್ತೋಭನಾಕ್ಷರಮೆಂದುಂ: ಆದಿಪು, ೧೪. ೮೪ ವ)"
ಗ್ರಹಾಗ್ರಹ,"[ನಾ] ಗ್ರಹಕ್ಕೆ ವಶವಾಗುವುದು (ಕಂತುಶರಭವನನಾ ಪ್ರಿಯಕಾಂತಾ ಭ್ರೂವಿಭ್ರಮ ಗ್ರಹಾಗ್ರಹ ವಶದಿಂ: ಪಂಪಭಾ, ೧. ೬೬)"
ಗ್ರಾಮ,"[ನಾ] ಗುಂಪು, ಸಮೂಹ (ಈ ಮನುಜರ್ ಅಖಿಳಕರಣ ಗ್ರಾಮಮಂ ಒಂದೊಡಲೊಳ್ ಎಂತು ಒಡಂಬಡಿಸಿದರೋ: ಆದಿಪು, ೪. ೭೨); [ನಾ] ಹಳ್ಳಿ (ತಂದಿತ್ತು ಕೆಯ್ಸೆಱೆಯಂ ಕೊಟ್ಟಳವಟ್ಟ ಸಾರಧನಮಂ ಮೂವಿಟ್ಟಿಗಂ ಪೂಣ್ದು ಕಾಲ್ಗೆ ಎಱಗಿತ್ತು ಅಂತು ಅರಿಗಂಗೆ ಬೆರ್ಚಿ ಭಯದಿಂ ಗ್ರಾಮಂ ಕುಳಂ ರಾಜಕಂ: ಪಂಪಭಾ, ೬. ೩೦)"
ಗ್ರಾಮಕೂಟ,"[ನಾ] ಹಳ್ಳಿಯ ಮುಖ್ಯಸ್ಥ, ಗೌಡ (ಈ ವಿಷಯದ ಪಳಾಪಳಕೂಟಗ್ರಾಮದೊಳ್ ದೇವಿಲನೆಂಬ ಗ್ರಾಮಕೂಟಂಗಂ ಆತನ ಕುಟುಂಬಿನಿ ವಸುಮತಿಗಂ ಧನಶ್ರೀಯೆಂಬ ಮಗಳಾಗಿ ಪುಟ್ಟಿ: ಆದಿಪು, ೩. ೩೮ ವ)"
ಗ್ರಾಮಗೃಹಾದಿಭೇದ,"[ನಾ] ಹಳ್ಳಿ ಮನೆಗಳ [ಕರ್ತವ್ಯಗಳ] ವಿಂಗಡಣೆ (ಪೂರ್ವಾಪರವಿದೇಹಸ್ಥಿತಿ ಸಮಾನಮಾಗೆ ಷಟ್ಕರ್ಮಂಗಳುಮಂ ವರ್ಣಾಶ್ರಮವಿಭಾಗಂಗಳುಮಂ ಗ್ರಾಮಗೃಹಾದಿಭೇದಂಗಳುಮಂ: ಆದಿಪು, ೮. ೬೨ ವ)"
ಗ್ರಾವ,"[ನಾ] ಬಂಡೆಗಲ್ಲು (ಪಾವುಗಳಂ ಕೊಳಿಸಿ ಮಹಾ ಗ್ರಾವಮಂ ಉಱದೆ ಅಡಸಿ ಕಟ್ಟಿ ಕೊರಲೊಳ್ ಗಂಗಾದೇವಿಯ ಮಡುವಿನೊಳ್ ಅೞ್ದಿದರ್: ಪಂಪಭಾ, ೨. ೩೨)"
ಗ್ರಾವಸ್ಥಳ,"[ನಾ] ಕಲ್ಲುಗಳ ನೆಲ (ವಾಜಿಖುರಾಹತಿ ಸ್ಥಪುಟಿತ ಗ್ರಾವಸ್ಥಳಂ ಸೈನ್ಯದಂತಿಕರೋಚ್ಚಾಟಿತ ಸಲ್ಲಕೀಕಿಸಲಯಂ: ಆದಿಪು, ೧೩. ೫೫)"
ಗ್ರಾಹ,"[ನಾ] ಮೊಸಳೆ (ವರ್ಧಮಾನನೆಂಬ ಋಷಿಯ ಶಾಪದೊಳ್ ಉಗ್ರ ಗ್ರಾಹಸ್ವರೂಪದೊಳಿರ್ದ ಅಚ್ಚರಸೆಯರುಮಂ ವಿಶಾಪೆಯರ್ ಮಾಡಿ: ಪಂಪಭಾ, ೪. ೨೦ ವ)"
ಗ್ರೀವ,"[ನಾ] [ಬಿಂದಿಗೆಯ] ಕಂಠ (ಕಳಧೌತಘಟಂ ಮುಕ್ತಾಫಳಾಂಚಿತ ಗ್ರೀವಂ ಎೞೆದುಕೊಂಡುದು ತಾರಾವಳಿಪರಿವೃತ ನವಸಂಧ್ಯಾಜಳದದ ಗಾಡಿಯಂ: ಆದಿಪು, ೭. ೮೪); [ನಾ] ಕೊರಳು (ಹಂಸಗ್ರೀವನಿಹಿತ ಏಕಪಾದಂ ಇಳಾವಂದ್ಯಂ ಅನಿಂದ್ಯಂ ಅಬ್ಜಗರ್ಭಂ ಬಂದಂ: ಪಂಪಭಾ, ೧೨. ೧೩೮)"
ಗ್ರೀಷ್ಮ,"[ನಾ] ಬೇಸಗೆ (ಮರುಸ್ಥಳದ ಮಾಳದೊಳ್ ನಡುಪಗಲ್ವರಂ ಗ್ರೀಷ್ಮದೊಳ್ ಸುರುಳ್ವಿನೆಗಮೞ್ವೆ ಬೇವವರ್ಗೆ ಜೊಂಪಂ ಇಮ್ಮಾವು ನಿರ್ಝರಾಂಬು ದೊರೆಕೊಳ್ವವೊಲ್: ಆದಿಪು, ೧೩. ೮೬)"
ಗ್ರೀಷ್ಮಾಂಶುಮಾಲಿ,[ನಾ] ಬೇಸಗೆಯ ಸೂರ್ಯ (ಅಶೇಷ ವಿದ್ಯಾನದೀ ಶೋಷಣಗ್ರೀಷ್ಮಾಂಶುಮಾಲಿ ಮಯೂಖಮಾಲೆಯುಂ: ಆದಿಪು: ೧೪. ೧೨೨ ವ)
ಗ್ಲಪನ,"[ನಾ] ಬಾಡುವಿಕೆ (ಅನಿತೊಂದುರ್ಕಿನೊಳ್ ಉರ್ಕಿ ಕೌರವಖಳರ್ ಪಾಂಚಾಳರಾಜಾತ್ಜಜಾನನಪದ್ಮ ಗ್ಲಪನೈಕಕಾರಣಪರರ್ ತಾಮಾಗೆಯುಂ: ಪಂಪಭಾ, ೭. ೯)"
ಗ್ಲಪಿತಮನ,"[ನಾ] ಬಾಡಿದ ಮನಸ್ಸು (ಸಾರ್ದತ್ತು ಜಕ್ಕವಕ್ಕಿಯ ಪೊಣರುಂ ಗ್ಲಪಿತಮನಮ್ ಆಗಳುಂ ಉದ್ದಂಡ ಪುಂಡರೀಕೋಜ್ಜ್ವಳಾತಪತ್ರದ ನೆೞಲಂ: ಆದಿಪು, ೧೧. ೫೦)"
page,19
page,20
page,21
page,22
page,23
page,24
page,25
page,26
page,27
page,28
page,29
page,30
page,31
page,32
page,33
page,34
page,35
page,36
page,37
