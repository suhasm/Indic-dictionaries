page,1
ಶಕಟ,"[ನಾ] ಬಂಡಿ, ರಥ (ಅನೇಕಶರಭರಿತ ಶಕಟಸಹಸ್ರಮನೊಂದು ಮಾಡಿ ಗಾಂಗೇಯನ ಪೆಱಗೆ ನಿಲಿಸಿದಾಗಳ್: ಪಂಪಭಾ, ೧೧. ೧೬ ವ)"
ಶಕಟವ್ಯೂಹ,"[ನಾ] ರಥದ ಆಕಾರದಲ್ಲಿ ಸೇನೆಯನ್ನು ನಿಲ್ಲಿಸುವ ಒಂದು ರಚನೆ (ಶಕಟವ್ಯೂಹದ ಪೆಱಗೆ .. .. ಅಧಿಕಬಲರಪ್ಪ ಸೌಬಲ ದುಶ್ಶಾಸನಾದಿ ಪ್ರಧಾನ ವೀರಭಟಕೋಟಿಯ ನಡುವೆ ಸಿಂಧುರಾಜನಂ ನಿರಿಸಿ: ಪಂಪಭಾ, ೧೧. ೧೩೨ ವ)"
ಶಂಕರ,"[ಗು] ಶುಭಕರ (ಪ್ರೀತಿಂಕರ ಶಂಕರ ವಿದ್ಯಾತಿಶಯನಿಧಾನ ನಿನ್ನ ದಯೆವೆರಸಿದತಿಪ್ರೀತಿಯೊಳ್ ಆಂ ಅತ್ಯುತ್ತಮ ಜಾತಿಗಳೊಳ್ ಪುಟ್ಟಿ ಸುಖಮನುಣುತುಂ ಬಂದೆಂ: ಆದಿಪು, ೫. ೭೩)"
ಶಕಳ,"[ನಾ] ಚೂರು, ತುಂಡು (ಅನೇಕ ನೃಪ ಶಿರಃ ಕಪಾಳ ಶಕಳ ಜರ್ಜರಿತಮುಂ ಪರಸ್ಪರ ಸಮರ ರಭಸಸಮುತ್ಸಾರಿತಮುಂ: ಪಂಪಭಾ, ೧೩. ೫೧ ವ)"
ಶಂಕಾಕುಳಿತಚಿತ್ತ,"[ನಾ] [ಶಂಕಾ+ಆಕುಳಿತಚಿತ್ತ] ಆತಂಕದಿಂದ ವಿಕಲಗೊಂಡ ಮನಸ್ಸು (ಯಮನಂದನನಿರ್ವರ ಬರವುಮಂ ಕಾಣದೆ ಶಂಕಾಕುಳಿತಚಿತ್ತನಾಗಿ: ಪಂಪಭಾ, ೮. ೪೦ ವ)"
ಶಂಕಾಂತರ,"[ನಾ] ಸಂದೇಹಗಳು (ದಿವ್ಯಾಪ್ಸರೋವೃಂದಂ ಈ ಕ್ಷಿತಿಗೇಂ ಇಂದ್ರನ ಶಾಪದಿಂದ ಇೞಿದುವೋ ಪೇೞೆಂಬ ಶಂಕಾಂತರಂ ಮತಿಗಂ ಪುಟ್ಟುವಿನೆಗಂ: ಪಂಪಭಾ, ೪. ೩೯)"
ಶಂಕಾಪನಯನ,"[ನಾ] [ಜೈನ] ಸಂದೇಹವಿಲ್ಲದಿರುವುದು (ಜಿನಮತ ಪದಾರ್ಥಶಂಕಾಪನಯನಮುಂ ಭೋಗಾಕಾಂಕ್ಷೆಯೊಳ್ ವಿಮುಖತೆಯುಂ: ಆದಿಪು, ೫. ೫೭)"
ಶಂಕಾವಹ,"[ಗು] ಸಂದೇಹವುಂಟುಮಾಡುವ (ಆಹವ ಮಹಾಹುಂಕಾರ ಕಾಳಕೂಟವಿಟಪಿಪ್ರದೋಹ ಶಂಕಾವಹ ನಾಭಿಕೂಪಾವಲಂಬಿತ ಕೂರ್ಚಕಳಾಪಂ: ಆದಿಪು, ೧೩. ೪೫ ವ)"
ಶಂಕಿಸು,"[ಕ್ರಿ] ಹೆದರು, ಹಿಂಜರಿ (ಬೆಸಸೆನೆಯುಂ ನುಡಿಯಲ್ ಶಂಕಿಸಿದಪೆಂ ಆಂ ಎಂದೊಡೆ ಏಕೆ ಶಂಕಿಸಿದಪೈ ನೀಂ ಬೆಸವೇೞ್: ಪಂಪಭಾ, ೧೨. ೯೦)"
ಶಂಕು,"[ನಾ] ಈಟಿ (ವಿಜಯರಾಜಮಹಿಷೀ ಮಯೂರಾತಪತ್ರ ಶಂಕಾವಹಶಂಕುಸಂಕುಳಂಗಳಿಂದಂ: ಆದಿಪು, ೧೪. ೯೦ ವ)"
ಶಕುನಂಗಳಂ ಕ್ರಮಮಂ ಬಗೆ,"[ಕ್ರಿ] ಪ್ರಕೃತಿಯ ಕೆಟ್ಟ ಸೂಚನೆಗಳ ಸ್ವರೂಪವನ್ನು ಗಮನಿಸು, ಅರ್ಥಮಾಡಿಕೊ (ಅವರ ಮನದ ಪುಲ್ವಗೆಯಂ ಪೊಲ್ಲಮೆಯುಮಂ ಅಱಿಯದೆ ಸಮಸ್ತಬಳೋದ್ಯುಕ್ತನಾಗಿ ಶಕುನಂಗಳ ಕ್ರಮಮಂ ಬಗೆಯದೆ: ಪಂಪಭಾ, ೬. ೬೮ ವ)"
ಶಕುನದ ನಯ,"[ನಾ] ಶಕುನಶಾಸ್ತ್ರ (ಬಿಡೆ ತಿರ್ದಿದ ಶಕುನದ ನಯದಡಿವಿಡಿದು ಪುರೋಹಿತಂ ನೃಪಂಗೀ ನುಡಿಯಂ ನುಡಿದಂ: ಆದಿಪು, ೫. ೬)"
ಶಕುನಿ,"[ನಾ] ಗಾಂಧಾರಿಯ ಸೋದರನಾದ ಗಾಂಧಾರರಾಜ ಸೌಬಲನ ಮಗ (ಮದುವೆಯಂ ಮಾಡಲೆಂದು ಧೃತರಾಷ್ಟ್ರಂಗೆ ಗಾಂಧಾರರಾಜ ಸೌಬಲನ ಮಗಳಪ್ಪ ಗಾಂಧಾರಿಯಂ ಶಕುನಿಯೊಡವುಟ್ಟಿದಳಂ ತಂದುಕೊಟ್ಟು: ಪಂಪಭಾ, ೧, ೮೭, ವ)"
ಶಕ್ತಿ,"[ನಾ] ಒಂದು ಆಯುಧ, ಶಕ್ತ್ಯಾಯುಧ (ಸುರ ದನುಜ ಭುಜಗ ವಿದ್ಯಾಧರ ನರ ಸಂಕುಲದೊಳ್ ಆರನಾದೊಡಂ ಏನೋ ಗರಮುಟ್ಟೆ ಕೊಲ್ಗುಂ ಇದು ನಿಜವಿರೋಧಿಯಂ ಧುರದೊಳ್ ಎಂದು ಶಕ್ತಿಯನಿತ್ತಂ: ಪಂಪಭಾ, ೧. ೧೦೩)"
ಶಕ್ರಕಾರ್ಮುಕ,"[ನಾ] ಕಾಮನ ಬಿಲ್ಲು (ಪೊನಲ್ಗಳ ಕೆಂಪು ಪಸುರ್ಪು ಕರ್ಪು ಬೆಳ್ಪು ಒಳಕೊಳೆ ಶಕ್ರಕಾರ್ಮುಕವಿಳಾಸಮಂ ಏನೆರ್ದೆಗೊಂಡು ಬೇಟದತ್ತಳಗಮಂ ಉಂಟುಮಾಡಿದುದೋ: ಪಂಪಭಾ, ೭. ೨೫)"
ಶಕ್ರನೃತ್ಯ,"[ನಾ] [ಜೈನ] ಜಿನ ಜನ್ಮಾಭಿಷೇಕಕಾಲದಲ್ಲಿ ಸೌಧರ್ಮೇಂದ್ರನು ಮಾಡುವ ಆನಂದನೃತ್ಯ (ಶಕ್ರನೃತ್ಯದೊಳೊಡಂಬಡೆ ನರ್ತಿಸುವಲ್ಲಿ ಜತ್ತವಟ್ಟದ ಮಣಿಯಂತದೇಂ ಪದುಳಮಾದುದೊ ದಿವ್ಯವಧೂಕದಂಬಕಂ: ಆದಿಪು, ೭. ೧೨೫)"
ಶಕ್ರಪುತ್ರ,"[ನಾ] ಇಂದ್ರನ ಮಗ, ಅರ್ಜುನ (ಆ ಶಕ್ರಪುತ್ರನಂ ಆ ಕೊಂದೊಡೆ ಧರ್ಮಪುತ್ರನೞಿಗುಂ ತಾಯೆಂದೆ ಮುಂ ಕೊಂತಿ ಬಂದಿನಿಸಂ ಪ್ರಾರ್ಥಿಸಿ ಪೋದಳ್ ಎನ್ನಂ ಅದಂ ನಾಂ ಮಾಣ್ದಿರ್ದೆಂ: ಪಂಪಭಾ, ೧೨. ೧೯೬)"
ಶಂಖ,"[ನಾ] [ಜೈನ] ಶಂಖದ ಹುಳು, ಚರ್ಮ, ನಾಲಗೆಗಳನ್ನುಳ್ಳ ದ್ವೀಂದ್ರಿಯ ಜೀವಿ (ಸ್ಪರ್ಶನ ರಸನೇಂದ್ರಿಯೋಪೇತಂಗಳಪ್ಪ ಶಂಖಾದಿ ದ್ವೀಂದ್ರಿಯಂಗಳ್: ಆದಿಪು, ೧೦. ೬೩ ವ)"
ಶಂಖಚಕ್ರಚಾಮರಹಳಚಿಹ್ನಿತಪದಾಕೃತಿ,"[ನಾ] ಶಂಖ, ಚಕ್ರ, ಚಾಮರ, ನೇಗಿಲುಗಳ ಗುರುತಿರುವ ಪಾದದ ಆಕಾರ, ಎಂದರೆ ಚಕ್ರವರ್ತಿಯ ಪಾದ (ಅರಿನೃಪಾಲಮೌಳಿಮಣಿಯೊಳ್ ನೆಲೆಗೊಂಡುದು ಶಂಖಚಕ್ರಚಾಮರಹಳಚಿಹ್ನಿತಪದಾಕೃತಿ: ಪಂಪಭಾ, ೬. ೨೯)"
ಶಂಖದೊಳ್ ಪಾಲೆಱೆ,"[ಕ್ರಿ] ಶಂಖದಲ್ಲಿ ಹಾಲು ಹಾಕು, ಅಥವಾ ಪಾವನವಾಗು (ಶಂಖದೊಳ್ ಪಾಲೆಱೆದಂತಿರೆ ಮಲಿನಮಿಲ್ಲದ ಒಳ್ಗುಲದ ಅರಸುಗಳಿರೆ ನೀನುಂ ಅಗ್ರಪೂಜೆಯಂ ಆಂಪಾ: ಪಂಪಭಾ, ೬. ೫೦)"
page,2
ಶಂಖಧವಳ,"[ನಾ] ಶಂಖುವಿನಂತೆ ಹೊಳೆಯುವ (ಕಣ್ಗೊಪ್ಪಿ ತೋರ್ಪುದಿದು ಉತ್ಪ್ರೇಂಖತ್ ಅಸಂಖ್ಯ ಶಂಖಧವಳಂ ಗಂಭೀರನೀರಾಕರಂ: ಪಂಪಭಾ, ೪. ೨೪)"
ಶಂಖನಿಧಿ,"[ನಾ] ಕುಬೇರನ ನವನಿಧಿಗಲ್ಲಿ ಒಂದು (ಧೃತರತ್ನಾರ್ಘ್ಯಂ ಬಂದಂ ಪತಿಗಿದಿರಂ ಶಂಖನಿಧಿಯೆ ಬರ್ಪಂತಾಗಳ್: ಆದಿಪು, ೧೩. ೧೨)"
ಶಂಖಾಸ,"[ನಾ] ತುಂಬೆ (ಅಪ್ರಿಣಾಕ ಭಾವಿಳಶ್ಲಿಸ್ಥಿತಚಳನುಂ ಶ್ಲಕ್ಷ್ಣ ಸ್ನಿಗ್ಧ ಮೃದು ಬಹಳಚ್ಛವಿಯುಂ ಬಂಧುಜೀವ ಶಾಕ ಪುಷ್ಟ ಸಪದ್ಮಮಹಾರಜಶಂಖಾಸತಳವೆಂಬ ಸಪ್ತದ್ವಾಸ್ಥಿತನುಂ: ಆದಿಪು, ೧೨. ೫೬ ವ)"
ಶತಕ್ರತು,"[ನಾ] ನೂರು ಯಜ್ಞಗಳು (ಆ ಮಖದ ಮಾಹಾತ್ಮ್ಯಮಂ ಪೇೞ್ವೊಡೆ ಮುನ್ನಂ ಕೃತಯುಗದೊಳ್ ಹರಿಶ್ಚಂದ್ರನೆಂಬ ಚಕ್ರವರ್ತಿ ಶತಕ್ರತುವಂ ನಿರ್ವರ್ತಿಸಿ: ಪಂಪಭಾ, ೬. ೧೭ ವ)"
ಶತಚತುಷ್ಟಯ,"[ನಾ] ನಾಲ್ಕು ನೂರು (ಮತ್ತಂ ಘಾತಿಗಳ ಕೇಡಿನೊಳ್ ಗವ್ಯೂತಿಶತಚತುಷ್ಟಯ ಸುಭಿಕ್ಷತೆ ಮೊದಲಾಗೆ: ಆದಿಪು, ೧೦. ೪೨ ವ)"
ಶತಚೂರ್ಣ,"[ನಾ] ನೂರು ಚೂರು, ಪುಡಿಪುಡಿ (ಅಂತೆಯ್ದಿ ತದ್ಗದಾಘಾತದೊಳಂ ಬಾಣಪಾತದೊಳಂ ಅವನ ರಥಮಂ ಶಚಚೂರ್ಣಂ ಮಾಡಿ: ಪಂಪಭಾ, ೭. ೩೧ ವ)"
ಶತಪತ್ರ,"[ನಾ] ಕಮಲ (ಸರೋಜನಿಳಯೆ ಎನ್ನ ಬರ್ಪನ್ನಂ ಅರಸನಂ ಅಗಲದೆ ವಿಕಸಿತಶತಪತ್ರ ಆತಪತ್ರದ ತಣ್ಣೆೞಲುಮಂ ಕುಂದಲೀಯದಿರು: ಪಂಪಭಾ, ೧೩. ೧೦೫ ವ)"
ಶತಪತ್ರಿಕಾ,[ನಾ] ಸೇವಂತಿಗೆ (ಮತ್ತೊರ್ವಳ್ ಶತಪತ್ರಿಕಾ ಕುಬ್ಜಕುಸುಮಮಾಳಾಕೋಮಳೆ: ಆದಿಪು ೧೧. ೧೨೨ ವ) [‘ಶತಪತ್ರ’ ಎಂಬುದರ ಬದಲು ನರಸಿಂಹಶಾಸ್ತ್ರಿಗಳು ಸ್ವೀಕರಿಸಿರುವ ಪಾಠ]
ಶತಮಖ,"[ನಾ] ಶತಕ್ರತು, ಇಂದ್ರ (ಶತಮಖನರಸಿಗೆ ಕರ್ಣಾವತಂಸಮಾಗಲ್ಕೆ ನೋಂತ ಪಲ್ಲವಪುಷ್ಪ ಪ್ರತತಿಯನೆ ಮೆಱೆದು ಚೆಲ್ವೆಡೆಗೆ ಅತಿಶಯಮೆನಿಸಿದುದು ಪಾರಿಜಾತಕುಜಾತಂ: ಆದಿಪು, ೬. ೯೯)"
ಶತಶೃಂಗ,"[ನಾ] ಒಂದು ಪರ್ವತದ ಹೆಸರು, ಪಾಂಡು ವನವಾಸಕ್ಕೆ ಹೋದ ಜಾಗ (ಮುನಿಮುಖ್ಯ ಮುಖಾಂಭೋಜೋದರ ನಿರ್ಗತ ಮಂತ್ರಪೂತಾಂಗಮಂ ನೃಪನೆಯ್ದಿದಂ ಉದ್ಯತ್ ಶೃಂಗಮಂ ಶತಶೃಂಗಮಂ: ಪಂಪಭಾ, ೧. ೧೧೫)"
ಶತ್ರುಮಂಡಳಿಕ,"[ನಾ] ಶತ್ರುಗಳ ಸಮೂಹ (ಮಲೆ ತಲೆದೋಱದೆಂದುದನೆ ಕೊಟ್ಟುದು ಡಂಗಮಡಂಗಿ ಬಂದುದು ಒಕ್ಕಲಿಗವೆಸರ್ಗೆ ಪೂಣ್ದುದು ಕುಱುಂಬು ತಱುಂಬದೆ ಮಿಕ್ಕ ಶತ್ರುಮಂಡಳಿಕರೆ ಮಿತ್ರಮಂಡಳಿಕರಾದರ್: ಪಂಪಭಾ, ೨. ೯೦)"
ಶಫರ,"[ನಾ] ಮೀನು (ತರಳತರಂಗತುರಂಗಂ ಕರಿಮಕರಕರೀಂದ್ರಂ ಅಖಿಳಶಫರಪದಾತತ್ಯುತ್ಕರಂ ಉಗ್ರಗ್ರಾಹರಥಂ ಭರತಂಗಿತ್ತುದು ಪಯೋಧಿಬಲ ವಿಳಸನಮಂ: ಆದಿಪು, ೧೨. ೭೮)"
ಶಬರಖಂಡ,"[ನಾ] ಬೇಡರ ಅರಸೊತ್ತು (ನಿಜವಿಜಯಕಟಕಂ ನಡೆಯೆ ವಿಜಯಾರ್ಧಾಚಳಮಂ ಪೆಱಗಿಕ್ಕಿ ಶಬರಖಂಡಂಗಳಂ ಸೇನಾನಾಯಕನೆ ಬಾಯ್ಕೇಳಿಸಿ ಬರೆ: ಆದಿಪು, ೧೪. ೫೭ ವ)"
ಶಬರೀಜನ,"[ನಾ] ಬೇಡಸ್ತ್ರೀಯರು (ಅದು ನಿರ್ಝರ ಉಚ್ಚಳಿತ ಶೀಕರಶೀತಳವಾತನರ್ತಿತ ಉನ್ಮದ ಶಬರೀಜನ ಅಳಕಂ: ಪಂಪಭಾ, ೩. ೧೦)"
ಶಬಳ,"[ನಾ] [ಶಬಲ] ಬಣ್ಣಬಣ್ಣದ (ಐರಾವತಕರಲೂನ ಸಲ್ಲಕೀಶಬಳಮುಂ: ಪಂಪಭಾ, ೪. ೧೮ ವ)"
ಶಬಳಿತ,"[ಗು] ಬಣ್ಣಬಣ್ಣವಾದ (ಭಯಾನಕೋಭಯತಟ ಗುಹಾಗಹ್ವರನಿರ್ಜಜ್ಜರತ್ ಅಜಗರ ಗಳಗಳಿತ ಗರಳಶಬಳಿತಸಲಿಲ ಪ್ರವಾಹೆಯುಂ: ಆದಿಪು, ೫. ೮೭ ವ)"
ಶಂಭು,"[ನಾ] ಶಿವ (ವನಚರನಾಗಿ ಶಂಭು ಗಿರಿಜಾತೆಯಂ ಓತು ಪುಳಿಂದಿ ಮಾಡಿ ನಚ್ಚಿನ ಗುಹನಂ ಕಿರಾತಬಲನಾಯಕನಾಗಿರೆ ಮಾಡಿ: ಪಂಪಭಾ, ೮. ೧೪)"
ಶಮ,[ನಾ] ಶಾಂತಿ (ವಿಕ್ರಮಮಂ ಪಗೆಯಂ ಕಿಡಿಸುವ ಶಮದಿಂ ಮುನಿಗಾಯ್ತು ಸಿದ್ಧಿ ಭೂಪತಿಗಾಯ್ತೇ: ಪಂಪಭಾ. ೭. ೫೧)
ಶಮಂತಪಂಚಕ,"[ನಾ] [ಸಮಂತಪಂಚಕ] ಪರಶುರಾಮನ ಎಲ್ಲ ಕ್ಷತ್ರಿಯರನ್ನೂ ಕೊಂದು ಅವರ ರಕ್ತದಿಂದ ನಿರ್ಮಿಸಿದ ಐದು ಮಡುಗಳು, ಕಾಲಾಂತರದಲ್ಲಿ ಈ ಜಾಗ ಕುರುಕ್ಷೇತ್ರ ಎನ್ನಿಸಿಕೊಂಡಿತು (ತಂದೆಗೆ ನೀರ್ಗುಡಲುಂ ಎಂದು ಮಾಡಿದ ಶಮಂತಪಂಚಕಗಳೆಂಬ ಅಯ್ದು ಪೆರ್ಮಡುಗಳ ಕೆಲದೊಳ್: ಪಂಪಭಾ, ೯. ೧೦೪ ವ)"
ಶಮೀವೃಕ್ಷ,"[ನಾ] ಬನ್ನಿ ಮರ (ತಮ್ಮ ದಿವ್ಯಾಯುಧಂಗಳೆಲ್ಲಮಂ ಆ ಪುರೋಪವನದ ಪಿತೃವನದ ಕೆಲದ ಶಮೀವೃಕ್ಷದ ಮೇಲೆ ಪುರುಷಾಕೃತಿಯಾಗಿ ನೇಲ್ಗಟ್ಟಿ: ಪಂಪಭಾ, ೮. ೫೨ ವ)"
page,3
ಶಯನ,"[ನಾ] ಹಾಸಿಗೆ (ಸಮಸಂದ ಅೞ್ಕಱ್ ಅಲಂಪನೀಯೆ ಶಯನಂ ಘರ್ಮಾಂಬುವಿಂ ನಾನೆ ಮುನ್ನಮೆ ನಾಣೊೞ್ಕುಡಿವೋಗಿ ಸೂಸುವ ಪದಂ ಗಂಗಾಂಬುವಂ ಪೋಲೆ: ಪಂಪಭಾ, ೪. ೧೦೯)"
ಶಯನಸದನ,"[ನಾ] ಮಲಗುವ ಮನೆ (ಪುಷ್ಕಳಾವತಿಯೆಂಬ ಶಯನಸದನಮುಂ ಕುಬೇರಕಾಂತಮೆಂಬ ತವದ ಭಂಡಾರಮುಂ: ಆದಿಪು, ೧೫. ೩ ವ)"
ಶರ,"[ನಾ] ಬಾಣ (ನಿನ್ನ ಪೆಡಗೆಯ್ಗಟ್ಟಂ ಶರದಿಂ ಬಿಡಿಸಿದನಲ್ಲನೆ ಸರಿತ್ಸುತಂ ಬನ್ನವಿನ್ನವು ಎಂಬುವುಮೊಳವೇ: ಪಂಪಭಾ, ೮. ೫೩)"
ಶರಕಲ್ಪ,"[ನಾ] ಬಾಣವಿದ್ಯೆಯ ತಿಳಿವಳಿಕೆ (ಇವನ ಶರಕಲ್ಪಂ ಇವನ ಅದಟು ಇವನ ಅಳವು ಇವನ ಅಣ್ಮು ನಿನಗಂ ಅಗ್ಗಳಂ ಇವನಂ ಪವನಸುತಂ ಗೆಲ್ಲಂ: ಪಂಪಭಾ, ೧೨. ೧೬೩)"
ಶರಚ್ಚಂದ್ರ,"[ನಾ] [ಶರತ್+ಚಂದ್ರ] ಶರತ್ಕಾಲದ ನಿರ್ಮಲ ಆಕಾಶದಲ್ಲಿನ ಚಂದ್ರ (ಗುರುಜನ ನಯನೇಂದೀವರಾನಂದ ಶರಚ್ಚಂದ್ರನುಂ ಆಗಿ: ಆದಿಪು, ೮. ೩೭ ವ)"
ಶರಜ್ಜಳಧರ,"[ನಾ] [ಶರತ್+ಜಳಧರ] ಶರತ್ಕಾಲದ ಮೋಡ, ಬಿಳಿ ಮೋಡ (ನೀಲನೀರದತನುಚ್ಛವಿ ಭಸ್ಮರಜೋವಿಲಿಪ್ತಂ ಅಂಜನಗಿರಿಯಂ ಶರಜ್ಜಳಧರಂ ಕವಿದಂತಿರೆ ಚೆಲ್ವನಾಳ್ದು: ಪಂಪಭಾ, ೭. ೫೯)"
ಶರಣಂ,"[ನಾ] ಗತಿ (ಎಮಗೆ ಅಭವ ಭವಭಯಹರಣಂ ಭವದೀಯ ಸಮವಸರಣಂ ಶರಣಂ: ಆದಿಪು, ೧೪. ೩೮)"
ಶರಣಾಗತ,"[ನಾ] ರಕ್ಷಣೆ ಬಯಸಿ ಬಂದವನು (ಎನಗೆ ಶರಣಾಗತನಾದ ವಿಜಯಾದಿತ್ಯನಂ ಕಾದ ಬಲ್ಲಾಳ್ತನದೊಳ್: ಪಂಪಭಾ, ೧೪. ೩೭ ವ)"
ಶರಣ್,"[ನಾ] ಶರಣಾಗತಿ, ರಕ್ಷಣೆ (ಶರಣಕ್ಕೆ ಎನಗೆ ಅರಿಕೇಸರಿಯ ಎರಡು ಪದಾಂಬುಜಂ ಈಗಳ್ ಎಂಬುದುಂ: ಪಂಪಭಾ, ೫. ೯೯)"
ಶರಣ್ಗೆವರ್,"[ಕ್ರಿ] ಶರಣಾಗತವಾಗು, ಮೊರೆವೊಗು (ಒಡಲ್ ಪಸಿವಾರ್ದಳುರ್ದೞ್ವೆ ನಿಪ್ಪುಟಂ ಕರಗಿದುದು ಎಮ್ಮ ಬಾೞ್ವ ತೆಱನಾವುದು ದೇವ ಶರಣ್ಗೆ ವಂದೆವು: ಆದಿಪು, ೮. ೬೨)"
ಶರತ್ಸಮಯ,"[ನಾ] ಶರತ್ಕಾಲ (ಅಮೃತಮಯೋಕ್ತಿ ಶರತ್ಸಮಯ ಸುಧಾಂಶುವಿಶದಕೀರ್ತಿವಿತಾನಂ: ಆದಿಪು, ೧. ೩೦)"
ಶರದ,"[ನಾ] ಸೆಕೆ (ಆ ಗುಹೆಯೊಳಗಣ ಶರದದೊಳಾಗಳೆ ಬಸವಳಿದ ಬಲಮನಾಱಿಸುವವೊಲಾಯ್ತಾ ಗಿರಿಯ ಕೊಳದ ಮರಗಳ ಪೂಗಳ ಕಂಪನೆ ತೆರಳ್ಚಿ ಬೀಸುವ ಪವನಂ: ಆದಿಪು, ೧೩. ೫೬); [ನಾ] ಶರತ್ಕಾಲ (ಶರದದ ಚಂದ್ರನಂ ವಿಮಲಚಂದ್ರಿಕೆ ಬಾಳದಿನೇಶನಂ ತಮೋಹರಕಿರಣಂ ಕಿಶೋರಹರಿಯಂ ನವಕೇಸರಾಜಿ ಪಂಪಭಾ, ೨. ೩೯)"
ಶರದಾಗಮ,"[ನಾ] ಶರತ್ಕಾಲದ ಆರಂಭ (ಘನಾಗಮಂ ಮೊದಲ್ಗಿಡೆ ಶರದಾಗಮಂ ನೆಱೆಯೆ ಪರ್ಬೆ ಸಮಸ್ತಮಹೀವಿಭಾಗಮಂ: : ಪಂಪಭಾ, ೭. ೬೯)"
ಶರದಾತಪ,"[ನಾ] ಶರತ್ಕಾಲದ ಬಿಸಿಲು, ಮಾಗಿಯ ಬಿಸಿಲು (ಪೊಳೆವಲರ ಪಸೆಯೊಳಿರ್ದುಂ ಪುಳಿನದ ಲೋಹಾಸನಂಗಳೊಳ್ ನೆಮ್ಮಿರ್ದುಂ ಚಳದಳಕೆಯರ್ ಅರೆಬರ್ ಅದೇಂ ಕಳೆದರೊ ಶರದಾತಪಪ್ರಭೂತ ಶ್ರಮಮಂ: ಆದಿಪು, ೧೧. ೭೬)"
ಶರದ್ಘನ,"[ನಾ] ಶರತ್ಕಾಲದ ಮೋಡ, ಬೆಳ್ಮುಗಿಲು (ಆನ್ನೋಡೆ ನೋಡೆ ನೋಡ ಮನನ್ನೋಡುವವೊಲ್ ಶರದ್ಘನಂ ಕರಗಿದುದು: ಆದಿಪು, ೪. ೬೬)"
ಶರಧಿ,"[ನಾ] ಬತ್ತಳಿಕೆ (ಬಂದು ದ್ರೋಣಾಚಾರ್ಯಂಗೆ ಪೊಡೆವಟ್ಟು ಶರಧಿಯಿಂ ದಿವ್ಯಾಸ್ತ್ರಂಗಳಂ ಉರ್ಚಿಕೊಡು: ಪಂಪಭಾ, ೨. ೭೮ ವ)"
ಶರಪಂಜರ,"[ನಾ] ಬಾಣಗಳಿಂದ ಮಾಡಿದ ಪಂಜರ, ಶಯ್ಯೆ (ಅಂತು ಶರಪಂಜರದೊಳ್ ಒಱಗಿಯುಂ ಒಡಲಿಂ ಪತ್ತುವಿಟ್ಟು  ಪೋಪ ಜೀವಮಂ ಪೋಗಲೀಯದೆ: ಪಂಪಭಾ, ೧೧. ೪೭ ವ)"
ಶರಪರಿಣತಿ,"[ನಾ] ಬಾಣವಿದ್ಯೆಯ ಪ್ರೌಢಿಮೆ (ಅನ್ನುಮಂ ಗೆಲೆವಂದ ಸಾಮಂತಚೂಡಾಮಣಿಯ ಶರಪರಿಣತಿಯಂ ಆರಯಲೆಂದು: ಪಂಪಭಾ, ೨. ೫೯ ವ"
ಶರಪಾತ,"[ನಾ] ಬಾಣಗಳ ಮಳೆ (ಶರಪಾತಮೆ ದೂತನವೊಲ್ ತರೆ ಮಾಗಧವರತನುಪ್ರಭಾಸಾಮರರಂ ಕರುಣಿಸಿ ಬಿಟ್ಟಂ ಕುಲಧನಪರಿಕರಮಂ ಕಯ್ಗೆಮಾಡಿ ಮನುಕುಲತಿಲಕಂ: ಆದಿಪು, ೧೪. ೫೫)"
ಶರಪಾಶ,"[ನಾ] ಬಾಣಗಳ ಹಗ್ಗ, ಬಾಣಗಳ ಬಲೆ (ನಿಮಿರ್ವ ಸುಯ್ಗಳಿಂ ಕುಸಿಯುತ್ತುಂ ಶರಪಾಶಂಗಳ ನಡುವಣ ಹರಿಣಿಯವೋಲ್ ಮನದೊಳಾಗಳ್ ಆಕುಳೆಯಾದಳ್: ಆದಿಪು, ೪. ೫೦)"
page,4
ಶರಭ,"[ನಾ] ಸಿಂಹಕ್ಕಿಂತ ಬಲಿಷ್ಠವಾದ ಎಂಟುಕಾಲುಗಳ ಒಂದು ಕಲ್ಪಕ ಪ್ರಾಣಿ (ಉರಿ ಕೊಳೆ ದೆಸೆಗಾಣದೆ ದೆಸೆವರಿವರಿದು ಕುಜಂಗಳಂ ಪಡಲ್ವಡಿಸಿ ಭಯಂಬೆರಸು ಒಳಱೆ ನೆಗೆದುದಾ ವನ ಕರಿ ಶರಭ ಕಿಶೋರಕಂಠಗರ್ಜನೆ ಬನದೊಳ್: ಪಂಪಭಾ, ೫. ೯೧)"
ಶರಭವನ,"[ನಾ] ಬಾಣಗಳ ಮನೆ, ಬತ್ತಳಿಕೆ (ಕಂತುಶರಭವನನಾ ಪ್ರಿಯಕಾಂತಾ ಭ್ರೂವಿಭ್ರಮ ಗ್ರಹಾಗ್ರಹ ವಶದಿಂ: ಪಂಪಭಾ, ೧. ೬೬)"
ಶರಶಯ್ಯೆ,"[ನಾ] ಬಾಣಗಳ ಹಾಸಿಗೆ (ಚಿತ್ತದೊಳ್ ಮೃಡಂ ತೊಡರ್ದಿರೆ ಬಿೞ್ದು ಅದೇಂ ಎಸೆದನೋ ಶರಶಯ್ಯೆಯೊಳ್ ಅಂದು ಸಿಂಧುಜಂ: ಪಂಪಭಾ, ೧೩, ೬೨)"
ಶರಶಾಳಿ,"[ನಾ] ನಿಪುಣ ಬಿಲ್ಗಾರ (ಶರಶಾಳಿಯೆಂ ಎಂಬುದಂ ಈ ಶರದಿಂದೆಮಗಱಿಪಲೆಚ್ಚು ಕುಲಧನಚಯಮಂ ತರಿಸಿ ಕೊಳಲ್ಬಗೆದ ಅದಟನ: ಆದಿಪು, ೧೨. ೯೯)"
ಶರಸಂಧಾನ,"[ನಾ] ಬಿಲ್ಲಿಗೆ ಬಾಣವನ್ನು ಹೂಡುವುದು (ಶರಸಂಧಾನದ ಬೇಗಂ ಅಂಬುಗಳಂ ಅಂಬು ಈಂಬಂತೆ ಮೇಣಂಬಿನಾಗರಮೆಂಬಂತೆನೆ ಪಾಯ್ದ ಅರಾತಿಶರ ಸಂಘಾತಂಗಳಂ ನುರ್ಗಿ: ಪಂಪಭಾ, ೧೧. ೪೦)"
ಶರಸ್ತಂಬ,"[ನಾ] ಲಾಳದ ಕಡ್ಡಿ, ಜೊಂಡು (ಒಗೆದ ಶರಸ್ತಂಬದೊಳ್ ಇರ್ಬಗಿಯಾಗಿ ಮನೋಜರಾಗರಸಂ ಉಗುತರೆ ತೊಟ್ಟಗೆ ಬಿಸುಟು ಬಿಲ್ಲಂ ಅಂಬುಮಂ ಅಗಲ್ದಂ ಆಶ್ರಮದಿಂ ಉದಿತಲಜ್ಜಾವಶಂ: ಪಂಪಭಾ, ೨. ೩೩)"
ಶರಾಚಾರ್ಯ,"[ನಾ] ಬಿಲ್ವಿದ್ಯೆಯ ಗುರು, ದ್ರೋಣ (ತದೀಯ ಕೌಕ್ಷೇಯP ಧಾರಾವಿದಾರಿತಶರೀರನುಂ ಆಗಿ ಬಿೞ್ದಿರ್ದ ಶರಾಚಾರ್ಯರಂ ಕಂಡು: ಪಂಪಭಾ, ೧೩. ೫೫ ವ)"
ಶರಾಸನ,"[ನಾ] ಬಿಲ್ಲು (ಬೂದಿ ಜೆಡೆ ಲಕ್ಕಣಂ ತಪಕೆ ಆದುವು ಎರೞ್ದೊಣೆ ಶರಾಸನಂ ಕವಚಂ ಇದೆಂತಾದುವೋ ಮುತ್ತುಂ ಮೆೞಸುಂ ಕೋದಂತುಟೆ ನಿನ್ನ ತಪದ ಪಾಂಗೆಂತು ಗಡಾ: ಪಂಪಭಾ, ೭. ೯೨)"
ಶರಾಸನಗುಣಘಾತಜಾತಕಾಳಿಕೆ,"[ನಾ] ಬಿಲ್ಲಿನ ಹೆದೆಯ ಹೊಡೆತದಿಂದ ಆದ ಕಲೆ (ವಿಜಯ ಶರಾಸನಗುಣಘಾತ ಜಾತಕಾಳಿಕೆಯನೆತ್ತಮಗ್ಗಳಿಸಿದುದು ಆ ಭುಜಬಲಿಯ ಭುಜದ್ವಯದೊಳ್ ಭುಜಂಗನಿಶ್ವಾಸ ಧೂಮವೇಣೀನಿಕರಂ: ಆದಿಪು, ೧೪. ೧೪೧)"
ಶರಾಸನವಿದ್ಯೆ,"[ನಾ] ಬಿಲ್ವಿದ್ಯೆ (ಆಲೀಢ ಪ್ರತ್ಯಾಲೀಡ ಸಮಪಾದಂಗಳೆಂಬ ಆಸನಂಗಳೊಳಂ ಪೆಱವುಂ ಶರಾಸನವಿದ್ಯೆಗಳೊಳ್ ಅತಿ ಪ್ರವೀಣರುಂ ಜಾಣರುಂ ಆಗಿ: ಪಂಪಭಾ, ೧೩. ೩೮ ವ)"
ಶರಾಸನಾಗಮ,"[ನಾ] ಧನುರ್ವಿದ್ಯೆ (ಸುರಸಿಂಧುಪುತ್ರ ಗುರು ಕರ್ಣ ಕೃಪ ಪ್ರಮುಖರ್ಕಳಿಂತು ನೇರಿದರೆ ಶರಾಸನಾಗಮದೊಳ್ ಎಂಬಿನಂ: ಪಂಪಭಾ, ೧೨. ೬೭)"
ಶರಾಸಾರ,"[ನಾ] ಬಾಣಗಳ ಮಳೆ (ಅಂತು ನರನಾರಾಯಣರಿರ್ವರುಂ ಅನವರತ ಶರಾಸಾರಶೂನ್ಯೀಕೃತ ಕಾನನಮಾಗೆಚ್ಚು: ಪಂಪಭಾ, ೫. ೫೦ ವ)"
ಶರೀರ,"[ನಾ] ಪ್ರಾಣಿ (ಜಗತ್ಕಾಯಸ್ವಭಾವಭಾವನಾಪರಂ ಸಕಳಶರೀರ ಗುಣಾಧಿಕ ದುಃಖಾರ್ದಿತಾವಿನೀತರೊಳ್: ಆದಿಪು, ೯. ೧೨೯ ವ)"
ಶರೀರತ್ರಿಗುಣಬಹುಳತೆ,"[ನಾ] [ಜೈನ] ಪೂರ್ವಶರೀರವನ್ನು ಬಿಡದೆ ತೈಜಸ, ಕಾರ್ಮಣ ಶರೀರಗಳನ್ನು ಹಿಗ್ಗಿಸುವುದು (ಅಂತರ್ಮುಹೂರ್ತಕಾಲದಿಂ ಶರೀರತ್ರಿಗುಣಬಹುಳತೆಯಿಂ ಚತುರ್ದಶರಜ್ಜ್ವಾಯಾಮಾತ್ಮತ್ರಿಗುಣಪ್ರಮಾಣಾತ್ಮಪ್ರದೇಶ ವಿಸರ್ಪಣದಿಂ: ಆದಿಪು, ೧೬. ೪೯ ವ)"
ಶರೀರಭಾರಮನಿೞಿಪು,"[ಕ್ರಿ] ಸಾಯಿ (ಮಹಾಬಳಖಚರೇಂದ್ರಂ ಪ್ರಾಯೋಪಗಮನವಿಧಿಯಿಂದಂ ಆತ್ಮೀಯ ಶರೀರಭಾರಮನಿೞಿಪಿ: ಆದಿಪು, ೨. ೬೧ ವ)"
ಶರೀರಶೋಭೆ,"[ನಾ] ಶವಕ್ಕೆ ಮಾಡುವ ಅಲಂಕಾರ (ಹಾಹಾಕ್ರಂದನ ಧ್ವನಿಗಳ್ ಅಂತಃಪುರಕ್ಕಂ ಪುರಕ್ಕಂ ನೆಗೞೆ ಮತಿವರಾದಿಗಳ್ ತದ್ದಂಪತಿಗಳ್ಗೆ ಶರೀರಶೋಭೆಯಂ ಮಾಡಿ: ಆದಿಪು, ೫. ೨೭ ವ)"
ಶರೀರೋಪಾದಾನ,"[ನಾ] ಹುಟ್ಟು (ಜೀವಂಗಳ್ ಶುಭಾಶುಭಕರ್ಮ ಶೈಲೂಷಪ್ರೇರಿತಂಗಳಾಗಿ .. .. ನಾನಾಕಾರಶರೀರೋಪಾದಾನ ಪರಿತ್ಯಜನಪುರಸ್ಸರಂ ಪರಿಭ್ರಮಿಸುಗುಂ: ಆದಿಪು, ೧೬. ೫೭ ವ)"
ಶಲ್ಯ,"[ನಾ] ಶಲ್ಯವೆಂಬ ಆಯುಧ, ಕಠಾರಿ (ಆಕರ್ಣಕೃಷ್ಠ ವಿಕ್ರಮಾರ್ಜುನ ಕಾರ್ಮುಕವಿಮುಕ್ತ ನಿಶಿತಸಾಯಕಸಂಕುಳ ಶಲ್ಯನಿಪತಿತ ಅನೇಕ ಕಳಕಳಾಕಳಿತಮುಂ: ಪಂಪಭಾ, ೧೩. ೫೧ ವ)"
ಶಶಾಂಕ,"[ನಾ] ಚಂದ್ರ (ಧವಳಹಯಂ ಧವಳರಥಂ ಧವಳ ಉಷ್ಣೀಷಂ ಶಶಾಂಕಸಂಕಾಶ ಯಶೋಧವಳಿತ ಭುವನಂ ತಾಗಿದಂ ಅವಯವದಿಂ ಬಂದು ಧರ್ಮತನಯನ ಬಲದೊಳ್: ಪಂಪಭಾ, ೧೧. ೩೯)"
ಶಶಿಕಾಂತಶಿಳಾತಳ,"[ನಾ] ಚಂದ್ರಕಾಂತಶಿಲೆಯ ಹಾಸುಗಲ್ಲು (ತಚ್ಛಶಿಕಾಂತ ಶಿಳಾತಳಂ ಸಿಡಿಲ್ದು ಅಂದೊಡೆದತ್ತು ಇದೇಂ ಬಿಸಿದೊ ಬೇಟದ ಬೆಂಕೆ ಮೃಗಾಂಕವಕ್ತ್ರೆಯಾ: ಪಂಪಭಾ, ೫. ೭)"
page,5
ಶಶಿವಂಶ,"[ನಾ] ಚಂದ್ರವಂಶ (ಭರತ ಯಯಾತಿ ಕುತ್ಸ ಪುರುಕುತ್ಸ ಪುರೂರವದಿಂದಂ ಇನ್ನೆಗಂ ಪರಿವಿಡಿಯಿಂದೆ ಬಂದ ಶಶಿವಂಶಂ: ಪಂಪಭಾ, ೭. ೧೬)"
ಶಶಿವಿಶದ,"[ನಾ] ಚಂದ್ರನಂತೆ ಬೆಳ್ಳಗಿನ, ನಿರ್ಮಲವಾದ (ಅಂತು ವರ ಶಶಿವಿಶದಯಶಃಪಟಂಗಳಂ ನನ್ನಿಪಟಂಗೊಳ್ವಂತೆ ವಿವಿಧ ಧ್ವಜಪಟಂಗಳಂ ಕೊಂಡು: ಪಂಪಭಾ, ೮. ೧೦೯ ವ)"
ಶಶ್ವತ್,"[ಅ] ಪುನಃಪುನಃ (ಗುಣಮೆಂಟುಂ ಬಂದು ತನ್ನೊಳ್ ಪೆಣೆದಿಱೆ ಸುಖಸೋದ್ಭೂತನುಂ ಲೋಕಚೂಡಾಮಣಿಯುಂ ಶಶ್ವತ್ ತ್ರಿಲೋಕೀಪ್ರಣುತನುಂ: ಆದಿಪು, ೧೬. ೪೯ ವ); [ಅ] ಶಾಶ್ವತವಾದ (ಶ್ರುತದೇವೀವಚನಾಮೃತಂ ಶ್ರುತಕಥಾಳಾಪಂ ಶ್ರುತಸ್ಕಂಧಸಂತತಿ ಶಶ್ವಚ್ಛ್ರುತಪಾರಗಶ್ರುತಿ ಮಹೋರ್ಮ್ಯುಲ್ಲಾಸಿ: ಪಂಪಭಾ, ೧೪. ೩೨)"
ಶಷ್ಪಸರೋವರ,"[ನಾ] ದಂಡೆಯಲ್ಲಿ ಎಳೆ ಗರುಕೆ ಬೆಳೆದಿರುವ ಸರೋವರ (ಶ್ರೀಮತಿಯಾದ ಭವದೊಳ್ ವಜ್ರಜಂಘನುಂ ತಾನುಮಿರ್ದ ಶಷ್ಪಸರೋವರದೊಳ್ ಚಾರಣಯುಗಳಕ್ಕೆ ವಿಧಿಪೂರ್ವಕಂ ಮಹಾದಾನಮನಿತ್ತುದಂ: ಆದಿಪು, ೯. ೧೩೧ ವ)"
ಶಸ್ತ್ರ,"[ನಾ] ಆಯುಧ (ಶಸ್ತ್ರ ಪಾಷಾಣ ಆತಪ ವರ್ಷ ವಿಷ ಅಗ್ನಿ ಕಾಷ್ಠ ಕಂಟಕ ತ್ರಿದೋಷಸಂಭವಾಮಯ ಜರಾದಿ ಬಾಧಾವಿದೂರನುಂ: ಆದಿಪು, ೮. ೪ ವ) [ಬಸವರಾಜು ಮತ್ತು ನರಸಿಂಹಶಾಸ್ತ್ರಿ ಅವರ ಆವೃತ್ತಿಗಳಲ್ಲಿ]; [ನಾ] ಆಯುಧಗಳ ಪ್ರಯೋಗ, ಅಂದರೆ ಯುದ್ಧ (ಷೋಡಶಕ್ರಿಯೆಗಳಂ ಗಾಂಗೇಯಂ ತಾಂ ಮುಂತಿಟ್ಟು ಮಾಡಿ ಶಸ್ತ್ರಶಾಸ್ತ್ರಂಗಳೊಳ್ ಅತಿಪರಿಣತರಂ ಮಾಡಿ: ಪಂಪಭಾ, ೧, ೮೭, ವ)"
ಶಸ್ತ್ರಕರ್ಮ,"[ನಾ] ಶಸ್ತ್ರಗಳನ್ನು ಪ್ರಯೋಗಿಸುವ ಕಾರ್ಯ, ಕರ್ತವ್ಯ (ನಿಖಿಲಕ್ಷತ್ರಿಯಸಮೂಹಕ್ಕೆ ಶಸ್ತ್ರಕರ್ಮಮುಮಂ .. .. ಯಥಾಯೋಗ್ಯಮುಪದೇಶಂಗೆಯ್ದು: ಆದಿಪು, ೮. ೬೪ ವ)"
ಶಸ್ತ್ರವಿದ್ಯೆ,"[ನಾ] ಆಯುಧ ವಿದ್ಯೆ (ಈ ಕೂಸುಗಳ್ ಯೋಗ್ಯರಪ್ಪುದಂ ಇನ್ನೊಲ್ವೊಡೆ ಶಸ್ತ್ರವಿದ್ಯೆಗೊವಜಂ ನೀನಾಗು ಕುಂಭೋದ್ಭವಾ: ಪಂಪಭಾ, ೨. ೫೩)"
ಶಾಕವರ್ತಿಕ,"[ನಾ] ತರಕಾರಿಯ ಪಲ್ಯ (ಅನಿಷ್ಠುರೋಷ್ಠಪುಟಮಧ್ಯ ಸಂಧಾರಣಮಾತ್ರ ಚೂರ್ಣನೀಯ ಶಾಕವರ್ತಿಕಮುಮಂ: ಆದಿಪು, ೧೧. ೨೬ ವ)"
ಶಾಕ್ವರ,"[ನಾ] ಎತ್ತು (ನೆರೆದೊಂದಿ ನಿಂದ ಶಾಕ್ವರವರಯೂಥಮಂ ಅವನಿನಾಥ ಕಂಡುದಱಿಂದೊರ್ವರೆ ವಿಹರಿಪುದಂ ಬಿಸುಟಂಬಂರಾಂಬರರ್ ತಮ್ಮ ಸಮುದಯಂ ಬೆರಸಿರ್ಪರ್: ಆದಿಪು, ೧೫. ೩೨)"
ಶಾಖಿ,"[ನಾ] ಕೊಂಬೆಯನ್ನುಳ್ಳದ್ದು, ಮರ (ರಾಗದಿಂ ಅೞ್ಕಾಡುವಂತಾಯ್ತು ಅನಿಲವಶಚಳತ್ ಶಾಖಿಶಾಖಾಳಿಯಿಂ: ಆದಿಪು, ೭. ೬೧)"
ಶಾತಕುಂಭ,"[ನಾ] ಚಿನ್ನ (ರಂಭಾಸ್ತಂಭೋಪಮಾನ ಊರುಯುಗಳೆಯರ್ ಶಾತಕುಂಭ ರಂಭಾವನಂಗಳುಮಂ: ಆದಿಪು, ೧೧. ೯೫ ವ)"
ಶಾಂತರಸ,"[ನಾ] ದ್ವೇಷರಹಿತ ಮನೋಭಾವ (ಈ ಜಗದ್ಗುರು ಬಂದಿರ್ದುದದಱಿಂದೆ ಶಾಂತರಸಮಂ ಕೈಕೊಂಡುದೀ ಪರ್ವತಂ: ಆದಿಪು, ೧೩. ೮೨)"
ಶಾತಶರ,"[ನಾ] ಹರಿತವಾದ ಬಾಣ (ಎಚ್ಚ ಶಾತಶರಸಂತತಿಯಂ ಭಗದತ್ತಂ ಎಯ್ದೆ ಖಂಡಿಸಿ ರಥಮಂ ಪಡಲ್ವಡಿಸೆ: ಪಂಪಭಾ, ೧೧. ೯)"
ಶಾಂತಿಕಪೌಷ್ಟಿಕಕ್ರಿಯೆ,"[ನಾ] ಅನಿಷ್ಟನಿವಾರಣೆಯ ಒಂದು ಕರ್ಮ (ಪಂಚಪರಮೇಷ್ಠಿಗಳ್ಗೆ ಪೂಜೆಯಂ ಪುರೋಹಿತಂ ಮಾಡಿ ಶಾಂತಿಕಪೌಷ್ಟಿಕ್ರಿಯೆಯಂ ನಿರ್ವರ್ತಿಸಿ: ಆದಿಪು, ೧೨. ೭೪ ವ)"
ಶಾತ್ರವ,"[ಗು] ಶತ್ರುಸಂಬಂಧಿ (ಕುಳಶೈಲೋನ್ನತಂ ಉಗ್ರಶಾತ್ರವ ಶಿರೋಮಾಣಿಕ್ಯಮಾಳಾಂಶುಮಾಂಸಳಿತ ಶ್ರೀಪದಪೀಠ ರತ್ನಕಿರಣಂ: ಆದಿಪು, ೧೨. ೧೨೦)"
ಶಾಪಭ್ರಾಂತ,"[ಗು] ಶಾಪದಿಂದ ತೊಳಲಾಡುವ (ವಸಿಷ್ಠನ ಶಾಪಭ್ರಾಂತಿಯೊಳೆ ಬಂದು ನಿರ್ಜಿತಕಂತುವೆನಲ್ಕಂತು ಪುಟ್ಟಿದಂ ಗಾಂಗೇಯಂ: ಪಂಪಭಾ, ೧. ೬೭)"
ಶಾಪಹತ,"[ನಾ] ಶಾಪಕ್ಕೆ ಗುರಿಯಾದವನು (ಅಂತು ಕರ್ಣನುಂ ಶಾಪಹತನಾಗಿ ಮಗುೞ್ದು ಬಂದು ಸೂತನ ಮನೆಯೊಳಿರ್ಪನ್ನೆಗಂ: ಪಂಪಭಾ, ೧. ೧೦೫ ವ)"
ಶಾರದ,"[ನಾ] ಶರತ್ಕಾಲ (ಚಕೋರಂ ಇಂದುಮಂಡಳಗಳಿತ ಆಸವಾಮೃತಮನುಂಡುಸಿರುತ್ತಿರೆ ಚೆಲ್ವು ಶಾರದಂ: ಪಂಪಭಾ, ೭. ೭೦)"
ಶಾರದನೀರದ,"[ನಾ] ಶರತ್ಕಾಲದ ಮೋಡ (ಶಾರದನೀರದಾಕಾರ ಸುಧಾಧವಳಿತ ಉತ್ತುಂಗ ಪ್ರಾಸಾದಕೂಟಕೋಟಿ ಸಂಕೀರ್ಣಮುಂ: ಆದಿಪು, ೧. ೭೦ ವ)"
ಶಾರದಶ್ರೀ,"[ನಾ] ಶರತ್ಕಾಲವೆಂಬ ಲಕ್ಷ್ಮಿ (ಅಂತು ತನ್ನ ದಿಗ್ವಿಜಯೋದ್ಯೋಗಕ್ಕುಪಯೋಗಿಯಾಗಿ ಬಂದ ಶಾರದಶ್ರೀಯಂ ಇದಿರ್ಗೊಂಡು: ಆದಿಪು, ೧೧. ೯ ವ)"
page,6
ಶಾರಿಕೆ,"[ನಾ] ಮೈನಾ ಹಕ್ಕಿ (ಮೃದುಮಧುರವಿದಗ್ಧ ಮುಗ್ಧ ಪರಿಹಾಸ ಮನೋಹರಾಳಾಪ ಶುಕಶಾರಿಕೆಗಳಿರ್ದಂತೆ ಪಂಜರಗತ ಕುಂಜರಾರಾತಿಕಿಶೋರಕೇಸರಿಗಳನೆ ತರಿಸಿ ನೋಡುತ್ತಿರಲುಂ: ಆದಿಪು, ೮. ೩೨ ವ)"
ಶಾರೀರ,"[ಗು] ಶರೀರಕ್ಕೆ ಸಂಬಂಧಿಸಿದ, ದೈಹಿಕ (ದುಷ್ಕೃತಂ ಸಡಿಲ್ದೊಡೆ ಪಡೆಗುಂ ಮಾನುಷ್ಯಮನತಿದಾರುಣ ಮಾನಸ ಶಾರೀರ ದುಃಖಪೀಡಿತನಕ್ಕುಂ: ಆದಿಪು, ೯. ೪೮)"
ಶಾರ್ದೂಲ,"[ನಾ] ಹುಲಿ (ಭೀಕರಶಾರ್ದೂಲಕುಳಂ ಕುರಂಗ ಕುಲದೊಳ್ ತಳ್ಪೊಯ್ದು ಬಂದಾಡೆ: ಆದಿಪು, ೯. ೯೭)"
ಶಾರ್ದೂಲನಖಾಂಕುರ,"[ನಾ] ಹುಲಿಯುಗುರು (ಕೊರಲೊಳ್ ಶಾರ್ದೂಲ ನಖಾಂಕುರಂಗಳುಂ ಹರಿ ನಖಾಂಕುರಂಗಳುಮಂ ಅಂದೇಂ ಕರಮೆಸೆದಿರ್ದುವೊ ಶೌರ್ಯಾಂಕುರಗಳೆಂಬಿನಂ ಆದಿದೇವಾತ್ಮಜನಾ: ಆದಿಪು, ೮. ೪೦)"
ಶಾಲತರು,"[ನಾ] ಸಾಲವೃಕ್ಷ (ಬಱಸಿಡಿಲ್ ಪೊಡೆಯೆ ಕೆಡೆದ ಶಾಲತರುಗಳಂತಿರ್ದ ನಾಲ್ವರ್ ತಮ್ಮಂದಿರುಮಂ ಕಂಡು ಬೆಕ್ಕಸಂಬಟ್ಟು: ಪಂಪಭಾ, ೮. ೪೫ ವ)"
ಶಾಲ್ಮಲಿ,"[ನಾ] ಬೂರುಗ (ಇದು ಶಾಲ್ಮಲಿಪಾದಪಂ ಇಂತಿದು ಜಂಬೂವೃಕ್ಷಂ: ಆದಿಪು, ೨. ೨೬)"
ಶಾಶ್ವತಪದ,"[ನಾ] ಮೋಕ್ಷ (ಶ್ರೀಮತ್ ಸಮಂತಭದ್ರಸ್ವಾಮಿಗಳ ಜಗತ್ ಪ್ರಸಿದ್ಧ ಕವಿಪರಮೇಷ್ಠಿಸ್ವಾಮಿಗಳ ಪೂಜ್ಯಪಾದಸ್ವಾಮಿಗಳ ಪದಂಗಳ್ ಈಗೆ ಶಾಶ್ವತಪದಮಂ: ಆದಿಪು, ೧. ೧೧)"
ಶಾಶ್ವತಾಸ್ಪದ,"[ನಾ] ಶಾಶ್ವತಪದವಿ, ಮೋಕ್ಷ (ನಿಂದಂ ಕೊಳಲ್ ಶಾಶ್ವತಾಸ್ಪದಮಂ ಯೋಗನಿಯೋಗನಿಶ್ಚಳಮನಂ ಸಂದಾಧಿಭಟ್ಟಾರಕಂ: ಆದಿಪು, ೯. ೧೨೩)"
ಶಾಸನ,"[ನಾ] ಆಜ್ಞೆ (ಮತ್ತಂ ಅಮರಾಧೀಶಶಾಸನದೊಳ್ ನಾಭಿರಾಜ ರಾಜಮಂದಿರಾಂಗಣದೊಳ್: ಆದಿಪು, ೭. ೨೩ ವ); [ನಾ] ಸ್ಮಾರಕ ಶಿಲೆ (ಚಾಗದ ಕಂಬಮಂ ನಿಱಿಸಿ ಬೀರದ ಶಾಸನಮಂ ನೆಗೞ್ಚಿ ಕೋಳ್ಪೋಗದ ಮಂಡಲಂಗಳನೆ ಕೊಂಡು: ಪಂಪಭಾ, ೧. ೫೦)"
ಶಾಸನಂಬರೆ,"[ಕ್ರಿ] ವಿಧಿಯನ್ನು ಬರೆ, ಕಾನೂನು ಬರೆ (ಇರ್ದಂ ಅಟ್ಟವಣೆಕೋಲ್ಗಳ ಮೇಲೆಸೆದಿರ್ದ ವೀರಸಿದ್ಧಾಂತದ ಶಾಸನಂಬರೆದ ಪೊತ್ತಗೆಯಂತಮರಾಪಗಾತ್ಮಜಂ: ಪಂಪಭಾ, ೧೧. ೪೬)"
ಶಾಸನಹರ,"[ನಾ] ಓಲೆಕಾರ, ರಾಜಾಜ್ಞೆಯನ್ನು ಹೊತ್ತೊಯ್ಯುವವನು (ಬಗೆಯೊಳಗೆ ಬಳೆದ ಭೀತಿಯೆ ಮಿಗೆ ಭವದಾಸ್ಥಾನಭೂಮಿಯಂ ಪುಗುಗೆ ವನಂಬುಗುಗೆ ಅಲ್ಲದಂದು ಪೆಱತೆಡೆ ಪುಗುವೊಡೆಯಿಲ್ಲವರ್ಗೆ ಬೆಸಸು ಶಾಸನಹರರಂ: ಆದಿಪು, ೧೪. ೨೨)"
ಶಾಸನಾಂಕಿತ,"[ನಾ] ಆಜ್ಞೆಗೊಳಪಟ್ಟದ್ದು (ಆಗಳ್ ಪತಾಕಿನೀಪತಿಯ ನಿಯಮದಿಂ ಪೂರ್ವದಿಗ್ಭಾಗಸ್ಥಿತಮಂ ಮ್ಲೇಚ್ಛಖಂಡಮಂ ಅಪ್ರತಿಹತಶಾಸನಾಂಕಿತಂ ಮಾಡಿ ಬರೆ: ಆದಿಪು, ೧೩. ೮೧ ವ)"
ಶಾಸನಾಯತ್ತ,"[ನಾ] ಆಜ್ಞೆಗೆ ಅಧೀನವಾಗಿಸುವಿಕೆ (ಆ ದಿಶಾಭಾಗಮಂ ಆತ್ಮೀಯ ಶಾಸನಾಯತ್ತಂ ಮಾಡುತ್ತುಂ ಬಂದು: ಪಂಪಭಾ, ೪. ೧೮ ವ)"
ಶಾಸನಾರೋಪಿತ,"[ಗು] ಶಾಸನಗಳಲ್ಲಿ ಬರೆಯಲ್ಪಟ್ಟ (ಸಮಸ್ತಭವ್ಯಜನ ನಿರ್ವರ್ತ್ಯಮಾನ ಅಷ್ಟಾಹ್ನಿಕಮುಂ ಚೈತ್ಯಾಲಯನಿರ್ಮಾಣ ನಿರ್ಮಾಪಣ ಶಾಸನಾರೋಪಿತ ಗ್ರಾಮಕ್ಷೇತ್ರವಿತರಣಮುಂ: : ಆದಿಪು, ೧೫. ೧೩ ವ)"
ಶಾಸ್ತ್ರ,"[ನಾ] ನಾನಾ ಬಗೆಯ ವಿಷಯಗಳ ತಿಳಿವು (ಷೋಡಶಕ್ರಿಯೆಗಳಂ ಗಾಂಗೇಯಂ ತಾಂ ಮುಂತಿಟ್ಟು ಮಾಡಿ ಶಸ್ತ್ರಶಾಸ್ತ್ರಂಗಳೊಳ್ ಅತಿಪರಿಣತರಂ ಮಾಡಿ: ಪಂಪಭಾ, ೧, ೮೭, ವ)"
ಶಾಸ್ತ್ರದಾನ,"[ನಾ] [ಜೈನ] ನಾಲ್ಕು ದಾನಪ್ರಕಾರಗಳಲ್ಲಿ ಒಂದು, ಜೈನ ಧಾರ್ಮಿಕಗ್ರಂಥಗಳ ಪುಸ್ತಕಗಳನ್ನು ಶ್ರಾವಕರಿಗೆ ಹಂಚುವುದು (ಅಭಯರ್ ನಿರೋಗರುಂ ಶ್ರುತವಿಭವಸಮನ್ವಿತರುಮಪ್ಪರ್ ಎಂಬುದು ಪಿರಿದಲ್ತು ಭವಾಂಬುಧಿಯುಮನೀಸುವರ್ ಅಭಯೌಷಧಶಾಸ್ತ್ರದಾನಫಲ ವಿಳಸನದಿಂ: ಆದಿಪು, ೧೦. ೧೧)"
ಶಾಸ್ತ್ರಪಾರ,"[ನಾ] ಶಾಸ್ತ್ರಗಳ ಆಚೆಯ ತೀರ (ಅಮಿತ ಮತಿ ಗುಣದಿನತಿ ವಿಕ್ರಮ ಗುಣದಿಂ ಶಾಸ್ತ್ರಪಾರಮುಂ ರಿಪುಬಳ ಪಾರಮುಮೊಡನೆ ಸಂದುವೆನಿಸಿದನಮೇಯ ಬಲಶಾಲಿ ಮನುಜ ಮಾರ್ತಾಂಡ ನೃಪಂ: ಪಂಪಭಾ, ೧. ೪೫)"
ಶಾಸ್ತ್ರಾನುಗತ,"[ಗು] [ಶಾಸ್ತ್ರ+ಅನುಗತ] ಶಾಸ್ತ್ರಾನುಸಾರವಾಗಿ ಬಂದ (ಸೇವಾಧರ್ಮೋಚಿತಮೆನಿಸುವ .. .. ಶಾಸ್ತ್ರಾನುಗತಮಪ್ಪ ವಿದ್ಯೆಯುಮಂ ವಣಿಗ್ವ್ಯವಹಾರಾನುಕಾರಿಯಪ್ಪ ವಾಣಿಜ್ಯಮುಮಂ: ಆದಿಪು, ೮. ೬೪ ವ)"
ಶಾಳ,"[ನಾ] ಸರ್ಜವೃಕ್ಷ, ಸಾಲವೃಕ್ಷ (ವೇಳಾವನಸ್ಥೂಳ ಶಾಳಂಗಳೊಳ್ ಆದಿಬ್ರಹ್ಮಪುತ್ರಂ ನಿಜವಿಜಯಗಜೇಂದ್ರಂಗಳಂ ಕಟ್ಟೆ: ಆದಿಪು, ೧೪. ೫೩); [ನಾ] ಸಾಲ, ಕೋಟೆಯ ಗೋಡೆ (ಲವಣಜಳಧಿ ಬಳಸಿದಂತೆ ಬಳಸಿದ ಅಗೞ ನೀಳದಿಂದ ಉದಗ್ರ ಕನಕ ಶಾಳದಿಂ: ಪಂಪಭಾ, ೧. ೫೮)"
ಶಾಳಿ,"[ನಾ] [ಶಾಲಿ] ಬತ್ತ (ಪೊಸ ನೆಯ್ದಿಲ ಕಂಪನೆ ಬೀಱಿ ಕಾಯ್ತ ಕೆಂಗೊಲೆಯೊಳೆ ಜೋಲ್ವ ಶಾಳಿ ನವಶಾಳಿಗೆ ಪಾಯ್ವ ಶುಕಾಳಿ: ಪಂಪಭಾ, ೧. ೫೨)"
page,7
ಶಾಳಿವನ,"[ನಾ] ಬತ್ತದ ಗದ್ದೆ (ಶಾಳಿವನಗಧಾಂಧದ್ವಿರೇಫಾಳಿ ಕಣ್ಗೊಳಿಸಿತ್ತೊರ್ಮೆಯೆ ಬಂದುದಂದು ಶರದಂ: ಪಂಪಭಾ, ೭. ೭೧)"
ಶಿಕ್ಷಾವ್ರತ,"[ನಾ] [ಜೈನ] ಶ್ರಾವಕರು ಅನುಸರಿಸಬೇಕಾದ ನಾಲ್ಕು ವ್ರತಗಳು: ಸಮತೆ [ಸಾಮಯಿಕ], ಪ್ರೋಷಧ [ಪ್ರೋಷಧೋಪವಾಸ], ಅತಿಥಿಸಂಗ್ರಹ [ಉಪಭೋಗಾತಿಥಿಸಂವಿಭಾಗ] ಮತ್ತು ಮರಣಕಾಲದಲ್ಲಿ ಸಂನ್ಯಾಸ ಸ್ವೀಕಾರ [ಪಶ್ಚಿಮ ಸಲ್ಲೇಖನ] (ವಿವಿಧ ಪ್ರಾಣಿಗಣಂಗಳೊಳ್ ಸಮತೆ ಸಂದಾಹಾರದಾನಂ ಜಿನಸ್ತವನಕ್ಕಂ ಜಿನಪೂಜೆಗಂ ಮನಮನೊಲ್ದೋರಂತೆ ತಂದಾದಮುತ್ಸವದಿಂ ನೋಂಪುದು ಜೀವಿತಾಂತ್ಯದೆಡೆಯೊಳ್ ಸನ್ಯಾಸಮಂ ಮಾೞ್ಪುದು ಎಂಬಿವು ನೇರ್ಪಟ್ಟೆಸೆವಿನೆಗಂ ನೆಗೞ್ದುವಂ ಶಿಕ್ಷಾವ್ರತಂ ನಾಲ್ಕುಮಂ: ಆದಿಪು, ೬. ೯)"
ಶಿಖಂಡ,"[ನಾ] ಮುಡಿ (ಆತ್ಮೀಯ ಶಿಖಂಡ ಮಣಿಮರೀಚಿಗಳಿಂ ನಿಜಪದಕಮಳದೊಡನೆ ವಸುಂಧರೆಯುಮಂ ಅಳಂಕರಿಸಿದ ವಸುಧರೆಯುಮಂ: ಆದಿಪು, ೪. ೨೪ ವ)"
ಶಿಖಂಡಮಂಡನಮಣಿ,"[ನಾ] ತಲೆಯಲ್ಲಿ ಧರಿಸುವ ಆಭರಣ (ಎಂದು ಮನುನರೇಂದ್ರವೃಂದಾರಕ ಶಿಖಂಡಮಂಡನ ಮಣಿಯೆನಿಸಿದ ಬಾಹುಬಲಿಕುಮಾರಂ: ಆದಿಪು, ೧೪. ೮೨ ವ)"
ಶಿಖಂಡಮಣಿ,"[ನಾ] ಶಿಖಂಡಮಂಡ£ಮಣಿ (ಆತ್ಮೀಯ ಶಿಖಂಡಮಣಿ ಮರೀಚಿಗಳಿಂ ನಿಜಪದಕಮಲದೊಡನೆ ವಸುಂಧರೆಯುಮಂ ಅಳಂಕರಿಸಿದ ವಸುಂಧರೆಯುಮಂ: ಆದಿಪು, ೪. ೨೪ ವ)"
ಶಿಖಂಡರತ್ನ,"[ನಾ] ತಲೆಮಣಿ (ಆಸ್ಥಾನಮಂಡಪ ಮಂಡನೀಭೂತ ಮಣಿಮಯಾಸನ ಪ್ರಾಚ್ಯಾಚಳ ಶಿಖಂಡರತ್ನಮಾಗಿರ್ದ ಕುಮಾರನಂ: ಆದಿಪು, ೮. ೮ ವ)"
ಶಿಖಂಡಿ,"[ನಾ] ನವಿಲು (ಶುಕ ಶಿಖಂಡಿ ಹಂಸ ಸಾರಸ ಕ್ರೌಂಚ ಕರಿ ಕಳಭ ಮಲ್ಲಾದ್ಯನೇಕ ಆಕಾರವಿಕೃತಾಮರಕುಮಾರ ಪರಿಪಠನ ನಟನ ಮೃದುಕೂಜಿತ: ಆದಿಪು, ೮. ೩ ವ); [ನಾ] ದ್ರುಪದನ ಮಗ, ನಪುಂಸಕ, ಷಂಡ (ನಿನಗೆ ವಧಾರ್ಥಮಾಗಿ ಪುಟ್ಟುವೆನಕ್ಕೆಂದು ಕೋಪಾಗ್ನಿಯಿಂದಮಗ್ನಿಶರೀರೆಯಾಗಿ ದ್ರುಪದನ ಮಹಾದೇವಿಗೆ ಮಗನಾಗಿ ಪುಟ್ಟಿ ಕಾರಣಾಂತರದೊಳ್ ಶಿಖಂಡಿಯಾಗಿರ್ದಳ್: ಪಂಪಭಾ, ೧. ೮೦ ವ)"
ಶಿಖಂಡಿತಾಂಡವ,"[ನಾ] ನವಿಲ ಕುಣಿತ (ಪರಿಪಕ್ವ ರಾಜಜಂಬೂ ದ್ರುಮವಿಸ್ತಾರಂ ಶಿಖಂಡಿತಾಂಡವಸಾರಂ ನವಜಳದಸಮಯಂ ಏನೆಸೆದಪುದೋ: ಆದಿಪು, ೧೧. ೮೮)"
ಶಿಖರ,"[ನಾ] ತುದಿ (ತೃಣಶಿಖರ ಅಧ್ಯುಷಿತಾಂಭಃಕಣಸಂಚಳಂ ಅಮರಚಾಪಚಪಳಂ ವಿದ್ಯುತ್ ಕ್ಷಣಿಕಂ: ಆದಿಪು, ೪. ೭೫)"
ಶಿಖರಿ,"[ನಾ] ಶಿಖರವುಳ್ಳದ್ದು, ಬೆಟ್ಟ (ಗಗನತಳಮಂ ತಱುಂಬುವಂತಿರ್ದ ಶಿಖರಿಶಿಖರಂಗಳಿಂದಂ: ಪಂಪಭಾ, ೭. ೨೯ ವ)"
ಶಿಖರಿಣಿ,"[ನಾ] ಒಂದು ಭಕ್ಷ್ಯ, ಸೀಕರಣೆ (ಏಕೀಭೂತ ಸಕಳಭುವನ ಶಿಶಿರದ್ರವ್ಯಸಂಬಾರದ್ರವ್ಯಶಂಕಾಕರ ಶಿಖರಿಣೀ ರಮಣೀಯಮುಮಂ: ಆದಿಪು, ೧೧. ೨೬ ವ)"
ಶಿಖಾಕಳಾಪ,"[ನಾ] ಬೆಂಕಿಯ ನಾಲಗೆಗಳ ಸಮೂಹ (ಅಗ್ನಿದೇವನ ಶಿಖಾಕಳಾಪದ ಕೋಳುಮಂ ಎಂತಾನುಂ ಬಂಚಿಸಿ ಬಲೆಪಱಿದ ಕೋಕನಂತೆ ಒರ್ವ ವನಪಾಲಕಂ ಪೋಗಿ ದೇವೇಂದ್ರನಂ ಕಂಡು: ಪಂಪಭಾ, ೫. ೯೩ ವ)"
ಶಿಖಾನೀಕ,"[ನಾ] [ಶಿಖಾ+ಆನೀಕ] ಜ್ವಾಲೆಗಳ ಮಾಲೆ (ಮುಳಿದೆಚ್ಚಾಗಳ್ ಮಹೋಗ್ರಪ್ರಳಯ ಶಿಖಿಶಿಖಾನೀಕಮಂ ವಿಸ್ಫುಲಿಂಗಂಗಳುಮಂ ಬೀಱುತ್ತುಂ: ಪಂಪಭಾ, ೧೨. ೨೧೩)"
ಶಿಖಾವಳ,"[ನಾ] ನವಿಲು (ಪೊಳೆವಿನಕಿರಣಂ ಮೆಯ್ಗಳನಳುರೆ ಕನಲ್ದಗಿದು ಸೋಗೆಯಂ ಪರಪಿ ನೆೞಲ್ಗಳನಾಸೆವಡೆ ಶಿಖಾವಳಕುಳತಾಂಡವಮೆಸೆದುದು ಶರತ್ಸಮಯದೊಳ್: ಆದಿಪು, ೧೧. ೫೧)"
ಶಿಖಿ,"[ನಾ] ಬೆಂಕಿ (ಕ್ರಂದತ್ ಸ್ಯಂದನ ಜಾತ ನಿರ್ಗತ ಶಿಖಿಜ್ವಾಳಾಸಹಸ್ರಂಗಳ್ ಆಟಂದೆತ್ತಂ ಕವಿದೇೞ್ವ ಬೇವ ಶವಸಂಘಾತಂಗಳಂ: ಪಂಪಭಾ, ೧೩. ೭೧); [ನಾ] ನವಿಲು (ಭವ್ಯನೃಪನಿಕರಮದೇನೆಂಬುತ್ಸಾಹದೆ ನಲಿದುದೊ ಸಾಂಬುಪಯೋಧರಕೆ ನಲಿವ ಶಿಖಿನಿಕರದವೊಲ್: ಆದಿಪು, ೧೦. ೧೨)"
ಶಿಖೆ,"[ನಾ] ಜ್ವಾಲೆ (ಬನಮನಿತುಂ ಶಿಖೆಗಳಲುರೆ ಬೆಂಕೆಯ ಪೊಯ್ದುರ್ವಿನೊಳೆ ಕೊರಗಿರ್ದ ಲತೆಗಳ ನನೆಕೊನೆಯನೆ ದಹನನಳುರ್ದು ಕೊನೆಗೊನೆಗೊಂಡಂ: ಪಂಪಭಾ, ೫. ೮೭)"
ಶಿಂಜಿತ,"[ನಾ] ಧ್ವನಿ (ಸುರಗಣಿಕಾ ಗುಂಜನ್ಮಣಿ ರಶನಾಮಣಿ ಮಂಜೀರ ಮಂಜುಶಿಂಜಿತಂ ರಂಜಿಸುಗುಂ: ಆದಿಪು, ೮. ೧೮)"
ಶಿತಶರ,"[ನಾ] ಹರಿತವಾದ ಬಾಣ (ಪೂಣ್ದಂತೆ ಊಡು ಪೂಡು ಶಿತಶರಸಂತತಿಯಂ ಬಿಲ್ಲೊಳೇಕೆ ನೀಂ ತಡೆದಿರ್ಪಯ್: ಪಂಪಭಾ, ೫. ೮೩)"
ಶಿತಾಸ್ತ್ರ,"[ನಾ] ಚೂಪಾದ ಬಾಣ [ಆಯುಧ] (ದಿವಿಜರ್ ವಾಯುಪಥದೊಳ್ ಶಿತಾಸ್ತ್ರಂಗಳಂ ಪೊಂಕಂಗಿಡಿಸೆ ಸುಗಿದಂ ಭಾರ್ಗವಂ ಇದೇಂ ಪ್ರತಿಜ್ಞಾಗಾಂಗೇಯಂಗೆ ಅದಿರದಿದಿರ್ ನಿಲ್ವನ್ನರೊಳರೇ: ಪಂಪಭಾ, ೧. ೮೦)"
ಶಿತಿಕಂಠ,"[ನಾ] ಈಶ್ವರ (ಅರ್ಚಿತಶಿತಿಕಂಠನುಂ ಆಹುತಿಹುತಾಗ್ನಿಹೋತ್ರನುಂ ಪೂಜಿತಧರಾಮರನುಂ ನೀರಾಜಿತ ರಥತುರಗನುಮಾಗಿ ರಜತರಥಮನೇಱಿ: ಪಂಪಭಾ, ೧೧, ೧೩೨ ವ)"
page,8
ಶಿಬಿಕಾ,"[ನಾ] ಮೇನೆ, ಪಲ್ಲಕ್ಕಿ (ಸುರಶಿಲ್ಪಿಗಳಿಂ ಶಿಬಿಕಾವಿರಚನೆ ದೆಸೆಗೆಸೆಯುತ್ತಿರ್ದುದತ್ತೊಂದೆಡೆಯೊಳ್ ನರಶಿಲ್ಪಿಗಳಿಂ ಮಂಡಪವಿರಚನೆ ನೆಗೞುತ್ತುಮಿರ್ದುದಿತ್ತೊಂದೆಡೆಯೊಳ್: ಆದಿಪು, ೯. ೬೮)"
ಶಿರ,"[ನಾ] ತಲೆ (ಅನೇಕ ನೃಪ ಶಿರಃ ಕಪಾಳ ಶಕಳ ಜರ್ಜರಿತಮುಂ ಪರಸ್ಪರ ಸಮರ ರಭಸಸಮುತ್ಸಾರಿತಮುಂ: ಪಂಪಭಾ, ೧೩. ೫೧ ವ)"
ಶಿರಃಕಂಪ,"[ನಾ] ತಲೆಯಾಡಿಸುವಿಕೆ (ಅಮರೀಮಧುರಗೀತ ನಿನಾದಕ್ಕೆ ಆದಂ ಒಱಲ್ದಿರ್ದ ಶಿರಃಕಂಪದೊಳ್: ಆದಿಪು, ೪. ೯ ವ)"
ಶಿರಃಪದ್ಮ,"[ನಾ] ತಲೆಯೆಂಬ ತಾವವರೆ (ಸೂೞ್ ಸೂೞೊಳ್ ಎಚ್ಚಾಗಳ್ ಅರ್ಚಿಸಿದಂತೆ ಇರ್ದುದು ಉರುಳ್ದ ಕೌರವಶಿರಃಪದ್ಮಂಗಳಿಂ ಕೊಳ್ಗುಳಂ: ಪಂಪಭಾ, ೧೨. ೧೪೫)"
ಶಿರೀಷಕುಸುಮ,"[ನಾ] ಬಾಗೆ [ಹೂ] (ಆ ಶಿರೀಷಕುಸುಮದಾಮ ಸುಕುಮಾರ ಬಾಹುಲತೆಯರೊಳ್ ಆ ಪರಿಘಪರಿವೃತ್ತ ದೀರ್ಘಬಾಹುಯುಗಳಂ: ಆದಿಪು, ೮. ೨೩ ವ)"
ಶಿರೀಷಕುಸುಮಾಭ,"[ಗು] ಬಾಗೆ ಹೂವಿನಂತಹ [ಬಣ್ಣ] (ವನಭೃತ್ಕುಂತಳೆಯಾ ಶಿರೀಷಕುಸುಮಾಭಾಂಗಕ್ಕೆ ಕಂದಂ ಕನತ್‌ಕನಕಾಂಭೋಜನಿಭಾನನಕ್ಕೆ ಪಿರಿದುಂ ದೀನತ್ವಮಂ: ಪಂಪಭಾ, ೪. ೬೪)"
ಶಿರೀಷಕೋಮಲೆ,"[ನಾ] ಬಾಗೆ ಹೂವಿನಂತೆ ಕೋಮಲೆಯಾದವಳು (ಮಲೆಮಲೆದುರ್ಕಿ ಸೊರ್ಕಿ ಸಭೆಯೊಳ್ ಕುಲಪಾಂಸುಲಂ ಈ ಶಿರೀಷಕೋಮಲೆಯ ವಿಲೋಲ ನೀಲ ಕಬರೀಭರಮಂ ತೆಗೆವಾಗಳ್: ಪಂಪಭಾ, ೭. ೫೭)"
ಶಿರೋಜ,"[ನಾ] ತಲೆಗೂದಲು (ಕರವಾಳಂ ಘರವಟ್ಟಿಸಿ ಶಿರೋಜಮಂ ಪಿಡಿದು ತೆಗೆದು ಗುರುವಂ ಪಚ್ಚಂತಿರೆ ಪಿರಿದು ಪೊಯ್ದಂ ಎಂತಪ್ಪರೊಳಂ ಮುಳಿಸು ಅಱಿವಂ ಆಗಲೇನಿತ್ತಪುದೇ: ಪಂಪಭಾ, ೧೨. ೩೦)"
ಶಿರೋದಳನ,"[ನಾ] ತಲೆಯನ್ನು ಕತ್ತರಿಸುವಿಕೆ (ಅರಿಕೇಸರಿಗಾತ್ಮಜರ್ ಅರಿನರಪ ಶಿರೋದಳನಪರಿಣತ ಉಗ್ರಾಸಿ ಭಯಂಕರಕರರ್: ಪಂಪಭಾ, ೧. ೨೨)"
ಶಿರೋಧರೆ,"[ನಾ] ಕೊರಳಿನವಳು (ಉದ್ಘಪಯೋಧರೆಯ ಮನೋಜರಾಗರಸಪೂರಿತ ಬಿಂಬಾಧರೆಯ ಕಂಬುಕಮ್ರ ಶಿರೋಧರೆಯ ಬೆಡಂಗಂ ಆರುಮೇನೆಯ್ದುವರೇ: ಆದಿಪು, ೪. ೪೬)"
ಶಿರೋಂಬುಜ,"[ನಾ] ಕಮಲದಂತಿರುವ ತಲೆ (ಜವ ಅರ್ಘ್ಯಮೆತ್ತಿದಂತಿರ್ದ ಶಿಶುಪಾಲನ ಶಿರೋಂಬುಜಮಂ ಕಂಡು ಅೞಲ್ದು: ಪಂಪಭಾ, ೬. ೬೪ ವ)"
ಶಿರೋರುಹ,"[ನಾ] ಶಿರೋಜ, ತಲೆಗೂದಲು (ಕದಳೀಗರ್ಭಶ್ಯಾಮಂ ಮೃದುಕುಟಿಲ ಶಿರೋರುಹಂ ಸರೋರುಹವದನಂ ಮೃದುಮಧ್ಯಮತನು ಹಿತಮಿತಮೃದುವಚನಂ ಲಲಿತಮಧುರ ಸುಂದರವೇಷಂ: ಆದಿಪು, ೧. ೨೯)"
ಶಿರೋವೇಷ್ಟನ,"[ನಾ] ತಲೆಗೆ ಸುತ್ತುವ ವಸ್ತ್ರ (ಮಹೀತಳಾಶ್ಲಿಷ್ಟ ಜಾನು ಲಲಾಟಪಟ್ಟರ್ ಪ್ರಣಾಮಾರ್ಪಣಪುರಸ್ಸರಂ ಶಿರೋವೇಷ್ಟನ ಪ್ರಲಂಬಚೇಳಾಂಚಳಪಿಹಿತವದನರಾಗಿ: ಆದಿಪು, ೧೦. ೪೮ ವ)"
ಶಿರೋವ್ಯೂಢ,"[ನಾ] ತಲೆಯವರೆಗೆ, ಆಳುದ್ದ (ಶಿರೋವ್ಯೂಢ ಧಾನ್ಯಸಂಚಯೋಪಭೋಗಿ ಜನನಿವಾಸಿಗಳಪ್ಪ ಸಂವಾಹಂಗಳುಮಂ: ಆದಿಪು, ೮. ೬೩ ವ)"
ಶಿಲಾ,"[ನಾ] ಬಂಡೆ (ತುಂಗವನ್ಯಮತಂಗಜದಂತೆ ಆಘಾತನಿಪಾತಿ ಸಲ್ಲಕೀಭಂಗಮಂ ಮಣಿಮೌಕ್ತಿಕ ನೀಳಸ್ಥೂಳಶಿಲಾಪ್ರವಿಭಾಸಿತ ಉತ್ತುಂಗಮಂ: ಪಂಪಭಾ, ೧. ೧೧೫)"
ಶಿಲಾಪಟ್ಟ,"[ನಾ] ಕಲ್ಲಿನ ಪೀಠ (ನಿರ್ಮಲ ಶಿಲಾಪಟ್ಟದೊಳ್ ನಿಬಿಡಬದ್ಧಪಲ್ಯಂಕಾಸನನುಂ ಪೂರ್ವಾಭಿಮುಖನುಂ ಆಗಿರ್ದಾಗಳ್: ಆದಿಪು, ೧೦. ೧೩ ವ)"
ಶಿಲಾಭೇದಿ," [ಗು] ಕಲ್ಲನ್ನೇ ಸೀಳುವ (ಕುಲಿಶನಿಭ ಶಿಲಾಭೇದಿ ಬಾಣಂಗಳುಂ ಭೇದಿಸವು ಎಂಬಂತಾಯ್ತು ಅತಿಕ್ಷೋಭದಿಂ ಉಭಯಬಲಕ್ಷೋಭ ಧೂಳೀಪ್ರತಾನಂ: ಆದಿಪು, ೧೪. ೯೫)"
ಶಿಲೆಯೊಳ್ ಪೊಯ್,"[ನಾ] ನಾಶಮಾಡು (ಸುಧರ್ಮಮುನಿ ಪದಪದ್ಮಕ್ಕೆಱಗಿ ಜಿನರೂಪಮೆಂಬೊಂದಱ ಅಡಿವಿಡಿದು ಅಘಬಲಮಂ ಅಲೆದು ಶಿಲೆಯೊಳ್ ಪೊಯ್ದಂ: ಆದಿಪು, ೩. ೫೧)"
ಶಿಲ್ಪ,"[ನಾ] ಚಿತ್ರರಚನೆ, ಎಲೆ ಮುಂತಾದುವುಗಳನ್ನು ಕತ್ತರಿಸುವ ಕಲೆ (ಹಸ್ತಕೌಶಲಕಳಿತಮಪ್ಪ ಚಿತ್ರಕಳಾಪಪರಿಚ್ಛೇದ್ಯಾದಿ ಸಮನ್ವಿತಮಪ್ಪ ಶಿಲ್ಪಮುಮಂ: ಆದಿಪು, ೮. ೬೪ ವ)"
ಶಿಲ್ಪಕರ್ಮ,"[ನಾ] ಕುಶಲಕಲೆ (ಅಸಿ ಮಸಿ ಕೃಷಿ ವಣಿಕಗ್ವಿದ್ಯಾ ಶಿಲ್ಪಕರ್ಮಂಗಳಂ ಶುದ್ಧವೃತ್ತಿಯಿಂದ ಅರ್ಥೋಪಾರ್ಜನಂ ಗೆಯ್ವ ವಾರ್ತೆಯುಂ: ಆದಿಪು, ೧೫. ೧೩ ವ)"
page,9
ಶಿವಪದ,"[ನಾ] ಮುಕ್ತಿಸ್ಥಾನ (ಶಿವಪದಪರ್ಯಂತಂಬರಂ ಅಮೋಘಮುದ್ಧರಿಸುಗೆ ತಾತ್ಪರ್ಯದಿಂ ಅರ್ಹಂ ಸಿದ್ಧ ಆಚಾರ್ಯ ಉಪಾಧ್ಯಾಯ ಸರ್ವಸಾಧುಗಳೆಮ್ಮಂ: ಆದಿಪು, ೧. ೬)"
ಶಿವಾ,"[ನಾ] ನರಿ (ಪ್ರತಿಮೆಗಳೞ್ತು ಮೊೞಗಿದುದತಿರಭಸದೆ ಧಾತ್ರಿ ದೆಸೆಗಳುದುರಿದುವು ಭೂತಪ್ರತತಿಗಳಾಡಿದುವು ಒಳಱಿದವು ಅತಿ ರಮ್ಯಸ್ಥಾನದೊಳ್ ಶಿವಾನಿವಹಂಗಳ್: ಪಂಪಭಾ, ೧. ೧೩೨)"
ಶಿವಾಶಿವರವ,"[ನಾ] [ಶಿವಾ+ಅಶಿವರವ] ನರಿಗಳ ಅಶುಭಕರ ಊಳು (ನೀಮುಂ ಈ ಮರದಡಿಯೊಳ್ ಶಿವಾಶಿವರವಂಗಳಿಂ ಎೞ್ಚಱರುವಂತುಟಾದುದೇ: ಪಂಪಭಾ, ೩. ೧೧)"
ಶಿಶಿರ,"[ಗು] ಶೀತಲ, ತಂಪಾದ (ಅಂತು ಕಾಳಿಂದೀಜಲಶಿಶಿರಶೀಕರ ವಾರಿಚಾರಿಯುಂ ಮೃಗಯಾಪರಿಭ್ರಮಶ್ರಮೋತ್ಥಿತ ಸ್ವೇದಜಲ ಲವಹಾರಿಯುಂ ಆಗಿ ಬಂದ ಮಂದಾನಿಲಕ್ಕೆ: ಪಂಪಭಾ, ೫. ೫೩ ವ)"
ಶಿಶಿರಕರ,"[ನಾ] ತಂಪುಕಿರಣ[ವುಳ್ಳವನು], ಚಂದ್ರ (ಬಾಳಕಳಹಂಸೆ ಬಾಳಮೃಣಾಳಂಗಳ ನಡುವೆ ಶಿಶಿರಕರ ಕರಶತದಾಂದೋಳಿರ್ಪಂತಿರ್ದುದು ಲೀಲೆಯಿಂ: ಆದಿಪು, ೧೧. ೪೯)"
ಶಿಶಿರದ್ರವ್ಯ,"[ನಾ] ತಂಪು ಸಾಮಗ್ರಿ (ಏಕೀಭೂತ ಸಕಲಭುವನ ಶಿಶಿರದ್ರವ್ಯ ಸಂಬಾರದ್ರವ್ಯ ಶಂಕಾಕರ ಶಿಖರಿಣೀ ರಮಣೀಯಮುಂ: ಆದಿಪು, ೧೧. ೨೬ ವ)"
ಶಿಶಿರಶೀಕರಾಸಾರ,"[ನಾ] ತಂಪು ತುಂತುರ ಸೋನೆ (ಅಂತು ಮಳಯಜ ರಸಶಿಶಿರಶೀಕರಾಸಾರಚಾರಿಯಾಗಿ ಬಂದ ಮಂದಾನಿಳನ ಬೞಿಯನೆ ಬಂದು: ಆದಿಪು, ೧೧. ೫೫ ವ)"
ಶಿಶು,"[ನಾ] ಮಗು (ಪುಟ್ಟುವುದುಂ ಧರ್ಮಮೊಡವುಟ್ಟಿದುದು ಈತನೊಳೆ ಧರ್ಮನಂಶದೊಳ್ ಈತಂ ಪುಟ್ಟಿದನೆಂದಾ ಶಿಶುಗೊಸೆದಿಟ್ಟುದು ಮುನಿಸಮಿತಿ ಧರ್ಮಸುತನೆನೆ ಪೆಸರಂ: ಪಂಪಭಾ, ೧. ೧೨೨)"
ಶಿಂಶುಮಾರ,"[ನಾ] ಮೊಸಳೆ (ಭಯಂಕರಶಿಂಶುಮಾರ ವಿಕಟದಂಷ್ಟ್ರಾ ಕ್ರಕಚಪಾಟ್ಯಮಾನ ನಾರಕನಿಕರ ರುಧಿರಚ್ಛಟ ಅಚ್ಛಾರುಣಿಸಲಿಲ ಹರಿಕಾನಿಕರಕರಾಳೆಯುಂ: ಆದಿಪು, ೫. ೮೭ ವ)"
ಶಿಶುಮಾರ,"[ನಾ] ಮೊಸಳೆ (ಬೆನ್ನಟ್ಟೆ ದುರ್ಮೋಹಮತ್ಸ್ಯಗಣಂಗಳ್ ಕಡಿದಿಕ್ಕೆ ಲೋಭಮಕರಾನೀಕಂಗಳ್ ಆಟಂದು ನುಣ್ಣಗೆ ನುಂಗುತ್ತಿರೆ ಮಾರರಾಗಶಿಶುಮಾರಂಗಳ್ ಮಹೋಗ್ರಂUಳ್ ಇನ್ನೆಗಂ ಓರಂತೆ ತೊೞಲ್ದೆಂ: ಆದಿಪು, ೯. ೬೦)"
ಶಿಶುಶುಕ,"[ನಾ] ಗಿಳಿಯ ಮರಿ (ಸುರಿವ ಸರಯಿಯರಲ ಮುಗುಳ್ಗೆ ಮೊಗಸಿದಳಿಕುಳಂಗಳಿಂ ತೊದಲ್ವ ಶಿಶುಶುಕಂಗಳಿಂ: ಪಂಪಭಾ, ೧. ೫೮)"
ಶಿಳಾಪಟ್ಟಕ,"[ನಾ] ಕಲ್ಲುಬಂಡೆ (ಆಕರ್ಣಾಕೃಷ್ಟ ಉತ್ಸೃಷ್ಟ ನಿಜ ವಿಕೀರ್ಣಟಂಕಂಗಳಿಂದಂ ತತ್ಪತಾಕಿನೀಕುಂಜರ ಶಿರಶ್ಶಿಳಾ ಪಟ್ಟಕಂಗಳಂ ಇರ್ಬಗಿಮಾಡಲ್ಪಡದೆಯುಂ: ಆದಿಪು, ೧೪. ೧೦೩ ವ)"
ಶಿಳಾಯಂತ್ರ,"[ನಾ] ಕಲ್ಲು ಚಿಮ್ಮುವ ಯಂತ್ರ (ಗಂಡಶೈಳಾಭೀಳ ಶಿಳಾಯಂತ್ರಭಯಂಕರಂಗಳುಂ: ಆದಿಪು, ೧೩. ೫೭ ವ)"
ಶಿಳೀಮುಖ,"[ನಾ] ಬಾಣ (ಕಾದಲಿದಿರ್ಚಿ ಬಂದ ಪಗೆ ಸಂಪಗೆಯಂತೆ ಶಿಳೀಮುಖಕ್ಕೆ ಗೆಂಟಾದುದು: ಪಂಪಭಾ, ೧೨. ೮೭)"
ಶಿಳೀಮುಖಾಸನ,"[ನಾ] ಬಿಲ್ಲು (ಅನೇಕವರ್ಷಕೋಟ್ಯಂತರದೊಳ್ ಸಪ್ತಶಿಳೀಮುಖಾಸನ ಉನ್ನತ ಅಪಘನನುಂ: ಆದಿಪು, ೬. ೫೭ ವ)"
ಶೀಕರ,"[ನಾ] ತುಂತುರು (ತಡಿಯ ಶೀಕರನಿಕರಂಗಳಂತೆ ಸೊಗಯಿಸುವ ಧವಳಾಕ್ಷತ ಸಿತಕುಸುಮ ಮಂಗಳಾಂಜಲಿಗಳುಮಂ: ಆದಿಪು, ೧೧. ೨೩ ವ)"
ಶೀಘ್ರ,"[ನಾ] ವೇಗ (ಪಾತಂ ಲಕ್ಷ್ಯಂ ಶೀಘ್ರಂ ಘಾತಂ ಬಹುವೇಗಂ ಎಂಬಿವಯ್ದೇಸಿನೊಳಂ ಅಂತು ಈತನ ದೊರೆಯಲ್ಲ: ಪಂಪಭಾ, ೧೨. ೧೮೫)"
ಶೀತ,"[ನಾ] ಚಳಿ (ಕ್ಷುತ್ಪಿಪಾಸಾಶೀತಾತಪಪ್ರಮುಖ ಪರೀಷಹಂಗಳಂ ಸೈರಿಸಲಾಱದೆ: ಆದಿಪು, ೯. ೮೮ ವ)"
ಶೀತರುಚಿ,"[ನಾ] ತಂಪಾದ ಕಾಂತಿ (ಹಿಮಕರಂ ಆತ್ಮ ಶೀತರುಚಿಯಂ ದಿನನಾಯಕಂ ಉಷ್ಣದೀಧಿತಿಕ್ರಮಮಂ ಅಗಾಧವಾರಿಧಿಯೆ ಗುಣ್ಪಂ ಇಳಾವಧು ತನ್ನ ತಿಣ್ಪಂ ಬಿಸುೞ್ವೊಡಂ; ಪಂಪಭಾ, ೧. ೮೩)"
ಶೀತಳವಾರಿ,"[ನಾ] ತಂಪಾದ ನೀರು (ಸೂಸುವ ಶೀತಳವಾರಿ ಮೆಯ್ಯನೆಯ್ತಂದು ಇರದೆ ಎತ್ತ ಬತ್ತಿದುವು: ಪಂಪಭಾ, ೫. ೭)"
page,10
ಶೀರ್ಷಕ,"[ನಾ] ತಲೆಯ ಆಭರಣ (ಪ್ರತ್ಯೇಕ ಶೀರ್ಷಕ ಅವಘಾಟಕ ಪ್ರಕಾಂಡ ತರಳತರ ಬಂಧ ಉಪಪದಪಂಚಕ ಸಮೇತಂಗಳಾಗಿ: ಆದಿಪು, ೮. ೫೪ ವ)"
ಶೀಲವ್ರತ,"[ನಾ] [ಜೈನ] ಮುನಿಗಳ ವ್ರತಾಚರಣೆ (ದರ್ಶನವಿಶುದ್ಧನಾಗಿಯುಂ ಶಿಲವ್ರತಭಾವನಾರಹಿತಂ ಅಸಂಯುತಂ ಜಘನ್ಯಪಾತ್ರಂ: ಆದಿಪು, ೧೦. ೯ ವ)"
ಶುಕ,"[ನಾ] ಗಿಳಿ (ಶುಕ ಶಿಖಂಡಿ ಹಂಸ ಸಾರಸ ಕ್ರೌಂಚ ಕರಿ ಕಳಭ ಮಲ್ಲಾದ್ಯನೇಕ ಅನೇಕಾಕಾರವಿಕೃತಾಮರಕುಮಾರ: ಆದಿಪು, ೮. ೩ ವ)"
ಶುಕಕಾಮಿನಿ,"[ನಾ] ಹೆಣ್ಣುಗಿಳಿ (ಚೂಷಿತಕಮಂ ಔಪರಿಷ್ಟಕರತಂಗಳ ಭೇದದೊಳೊಂದಿದ ಆಮ್ರಚೂಷಿತಕಮನಾಮ್ರಪಕ್ವಫಳದೊಳ್ ಶುಕಕಾಮಿನಿ ಚೆಲ್ವುದೋಱಿದಳ್: ಆದಿಪು, ೧೧. ೯೯)"
ಶುಕ್ತಿಪುಟ,"[ನಾ] ಮುತ್ತಿನ ಚಿಪ್ಪು (ಯಶಸ್ವತಿ ಮಹಾದೇವಿಯ ಗರ್ಭಾವಾಸದೊಳ್ ಶುಕ್ತಿಪುಟೋದರ ವರ್ತಿಯಪ್ಪ ನಿರ್ಮಳೋದಕಬಿಂದುವಿನಂತೆ ಸಂಕ್ರಮಿಸೆ: ಆದಿಪು, ೮. ೨೯ ವ)"
ಶುಕ್ಲ,"[ನಾ] ರೇತಸ್ಸು (ಉತ್ತಮ ಪಾತ್ರದಾನಾನುಮೋದಫಲದಿಂದಲ್ಲಿ ಪುಟ್ಟುವ ಜೀವಂಗಳ್ ನಾರಿಪುರುಷಸಂಯೋಗನಿಯೋಜಿತ ಶುಕ್ಲಾರ್ತವಂಗಳೊಳ್ ಜೀವಯುಗಳಂಗಳಾಗಿ ನೆಲಸಿ: ಆದಿಪು, ೫. ೪೧ ವ)"
ಶುಕ್ಲಧ್ಯಾನ,"[ನಾ] [ಜೈನ] ಪರಿಶುದ್ಧವಾದ ಆತ್ಮಜ್ಞಾನ: ಪೃಥಕ್ತ್ವವಿತರ್ಕವಿಚಾರ, ಏಕತ್ವವಿತರ್ಕವಿಚಾರ, ಸೂಕ್ಷ್ಮಕ್ರಿಯಾ ಪ್ರತಿಪಾತಿ, ವ್ಯುಪರತ ಕ್ರಿಯಾನಿವೃತ್ತಿ ಎಂಬ ನಾಲ್ಕು ಬಗೆಯ ಶುಕ್ಲಧ್ಯಾನಗಳು (ಚತುರ್ವಿಧಶುಕ್ಲಧ್ಯಾನದೊಳ್ ಪೂರ್ವಾಪರವಿಷಯ ವಿವಿಕ್ತಾರ್ಥವ್ಯಂಜನವೀರ್ಯ ವಿಧಿವ್ಯಂಜನಯೋಗ ಸಂಕ್ರಮಣಲಕ್ಷಣಲಕ್ಷಿತಮಪ್ಪ ಪೃಥಕ್ತ್ವವಿತರ್ಕವಿಚಾರಮೆಂಬ ಮೊದಲ ಶುಕ್ಲಧ್ಯಾನದೊಳ್: ಆದಿಪು, ೬. ೩೪ ವ)"
ಶುಕ್ಲಲೇಶ್ಯಾ,"[ನಾ][ಜೈನ] ಕರ್ಮಸಂಬಂಧವಾದ ಬಣ್ಣಗಳಲ್ಲಿ ಒಂದು; ಅತಿನಿದ್ದೆಯ ಸಂಕೇತವಾದ ಬಿಳಿ; ಆರು ಲೇಶ್ಯೆಗಳಲ್ಲಿ ಒಂದು, ಶುಭಭಾವ (ಶುಭಭಾವಶುಕ್ಲಲೇಶ್ಯಾನುಭಾವದಿಂ ಧವಳಪುಂಡರೀಕ ನಿಕಾಶಪ್ರಭೆ ದೊರೆಕೊಂಡುದು ಪರಿಣಾಮಭೇದಮೇಂ ಚಿತ್ರವಿಧಮೊ ತನುಭೃದ್ಗಣದಾ:ಆದಿಪು, ೬. ೪೨)"
ಶುಚಿ,"[ನಾ]ಶೌಚಗುಣ (ಪೇೞ್ ಏವುದೊ ಶುಚಿಯಿಲ್ಲದವನ ಗಂಡುಂ ತೊಂಡುಂ:ಪಂಪಭಾ, ೮. ೮೨)"
ಶುಂಡಾಳ,"[ನಾ] ಸೊಂಡಿಲು (ಕ್ರೀಡಾವಖಂಡಿತ ಉಚ್ಚಂಡ ಶುಂಡಾಳ ಗಾತ್ರ ಅಪರ ಪತಿಬಾಳ ಕದಳಿಕಾ ಕಾಂಡ ಲೀಲಾಚ್ಛಿನ್ನ: ಆದಿಪು, ೧೩. ೪೫ ವ)"
ಶುದ್ಧ,"[ನಾ]ಪೂರ್ವರಂಗದ ಒಂದು ಬಗೆ (ಸುರಾಸುರಸಭೆಗಂ ನಾಭಿರಾಜಾದಿ ಮನುಜಸಭೆಗಂ ಮೆಱೆಯಲೆಂದು ಶುದ್ಧಂ ವಿಚಿತ್ರಂ ಎಂಬ ಪೂರ್ವರಂಗಪ್ರಸಂಗದೊಳ್:ಆದಿಪು, ೭. ೧೧೫ ವ), ನೋಡಿ, ‘ಪೂರ್ವರಂಗ’"
ಶುದ್ಧಾಕ್ಷರ,"[ನಾ]ವರ್ಣಮಾಲೆಯ ಮೂಲ ಅಕ್ಷರಗಳು (ಅಂತಕಾರಾದಿ ಹಕಾರಾಂತಸ್ವರವ್ಯಂಜನಭೇದಭಿನ್ನ ಶುದ್ಧಾಕ್ಷರಂಗಳುಮಂ ಆಯೋಗವಾಹಕಚತುಷ್ಕಮುಮಂ ಸಂಯೋಗಾಕ್ಷರಂಗಳುಮಂ ಬ್ರಹ್ಮಿಗೆ ದಕ್ಷಿಣಹಸ್ತದೊಳ್ ಉಪದೇಶಂಗೆಯ್ದು:ಆದಿಪು, ೮. ೫೯ ವ)"
ಶುದ್ಧಾಂತ,"[ನಾ]ಅಂತಃಪುರ (ಅತ್ಯಂತ ಸೌಂದರ ಶುದ್ಧಾಂತ ವಧೂಕದಂಬಕಮನೇಂ ಮೆಯ್ವೆರ್ಚಿಸಲ್ಕಾರ್ತುದೋ:ಆದಿಪು, ೧೧. ೪೨)"
ಶುಭ ,"[ನಾ] ಮಂಗಳ (ಉತ್ತರಮಕ್ಕುಂ ಧೃತಿ ತುಷ್ಟಿ ಪುಷ್ಟಿ ಸೌಭಾಗ್ಯಂ ಇಷ್ಟಾಂಗನಾಸುರತಂ ಕಾಂತಿ ಅಗುಂತಿ ಶಾಂತಿ ವಿಭವಂ ಭದ್ರಂ ಶುಭಂ ಮಂಗಳಂ: ಪಂಪಭಾ, ೧೪. ೬೫)"
ಶುಭತಿಥಿ,"[ನಾ]ಶುಭಕರವಾದ ದಿನ (ಶುಭತಿಥಿ ಶುಭನಕ್ಷತ್ರ ಶುಭವಾರ ಶುಭಮುಹೂರ್ತಮೆನೆಗಣಕಂ ಇಳಾಪ್ರಭುವೊಗೆದಂ:ಪಂಪಭಾ,೧. ೧೨೭)"
ಶುಂಭತ್,"[ಗು] ಒಡೆಯುವ, ಸೀಳುವಂತಹ (ಮುಂದಣ ಕಜ್ಜದ ಬಿಣ್ಪುಮಂ ಅಱಿದು ಅಂಭೋರುಹನಾಭಂ ಶುಂಭತ್ ಅಂಭೋಧರಧ್ವನಿಯಿನಿಂತೆಂದಂ: ಪಂಪಭಾ, ೬. ೨೨ ವ)"
ಶುಭದ,"[ನಾ]ಶುಭಕರವಾದ (ಬರೆ ಚೈತ್ರಂ ಕೃಷ್ಣಪಕ್ಷಂ ದೊರೆಕೊಳೆ ನವಮೀವಾಸರಂ ಪೊರ್ದೆ ಲೋಕೋತ್ತರಮಾಗಿರ್ದ ಉತ್ತರಾಷಾಢದೊಳ್ ಅತಿಶುಭದಂ ಬ್ರಹ್ಮಯೋಗಂ ಮನಂಗೊಂಡಿರೆ:ಆದಿಪು, ೭. ೩೬)"
ಶುಭಲಗ್ನೋದಯ,"[ನಾ]ಶುಭಲಗ್ನದ ಆರಂಭ (ಗ್ರಹಂಗಳೆಲ್ಲಂ ತಂತಮ್ಮ ಉಚ್ಚಸ್ಥಾನಂಗಳೊಳಿರ್ದು ಷಡ್ವರ್ಗಸಿದ್ಧಿಯಂ ಉಂಟುಮಾಡೆ ಶುಭಲಗ್ನೋದಯದೊಳ್:ಪಂಪಭಾ, ೧. ೧೪೪ ವ)"
ಶುಶ್ರೂಷಾನಿಯೋಗ,"[ನಾ] ಸೇವಾಕಾರ್ಯ (ಮತ್ತಂ ಸ್ಪೃಶ್ಯಾಸ್ಪೃಶ್ಯಕಾರುಗಳುಮೆಂದಿರ್ತೆಱದ ಶೂದ್ರಸಂತತಿಗೆ ಶುಶ್ರೂಷಾನಿಯೋಗಂಗಳುಮಂ .. .. ಉಪದೇಶಂಗೆಯ್ದು: ಆದಿಪು, ೮. ೬೪ ವ)"
ಶುಶ್ರೂಷೆ,"[ನಾ]ಸೇವೆ (ಆ ನಳಿನಾಸ್ಯೆಯ ಗೆಯ್ದುದೊಂದು ಶುಶ್ರೂಷೆ ಮನಂಗೊಳೆ ಕೊಟ್ಟಂ ದುರ್ವಾಸಂ ವಿಳಸಿತ ಮಂತ್ರಾಕ್ಷರಂಗಳಂ ದಯೆಯಿಂದಂ:ಪಂಪಭಾ,೧. ೮೮ ಮತ್ತು ೧. ೮೯)"
page,11
ಶುಷ್ಕತಾರ್ಕಿಕ,"[ನಾ]ಒಣಕಲು ಚರ್ಚೆ ಮಾಡುವವನು (ಇರು ಮರುಳೆ ಶುಷ್ಕವೈಯಾಕರಣಂಗಂ ಶುಷ್ಕತಾರ್ಕಿಕಂಗಂ ಬೆಳ್ಳಕ್ಕರಿಗಂಗಂ ವಿಷಯಮೆ ಕಾವ್ಯರತ್ನಂ ಅತಿಚತುರಕವಿಕದಂಬಕವಿಷಯಂ:ಆದಿಪು,೧. ೨೪)"
ಶುಷ್ಕಪತ್ರ,"[ನಾ] ಒಣಕಲು ಎಲೆ, ತರಗೆಲೆ (ಹರಿತಾಂಕುರ ಪಲ್ಲವ ಪತ್ರರಾಜಿಯಂ ಬಿಸುಟು ಶುಷ್ಕಪತ್ರಂಗಳನಾದರದಿಂ ಮೇವ ಅಜಕುಳಮಂ: ಆದಿಪು, ೧೫. ೩೫)"
ಶುಷ್ಯತ್ ," [ಗು] ಒಣಗಿದ (ವಿಚಳತ್ ಅಸ್ಥಿ ನಿರ್ಯತ್ ಮಜ್ಜಾ ಶುಷ್ಯತ್ ಕಂಠ ಸ್ವಿದ್ಯತ್ ವದನ ನಿಮೀಳತ್ ನೇತ್ರ ಸೀದತ್ ಗಾತ್ರ ಮುಹ್ಯತ್ ಮಾನಸ ಆಕ್ರಂದತ್ ಸ್ವರ ಪರಿಗತರ್: ಆದಿಪು, ೫. ೮೭ ವ)"
ಶೂದ್ರ ,"[ನಾ] ಆದಿದೇವನು ವಿಭಾಗಿಸಿದ ಮೂರು ವರ್ಣಗಳಲ್ಲಿ ಮೂರನೆಯದು, ಕರ್ಮಕವರ್ಗ (ಮತ್ತಂ ಸ್ಪೃಶ್ಯಾಸ್ಪೃಶ್ಯಕಾರುಗಳುಮೆಂದಿರ್ತೆಱದ ಶೂದ್ರಸಂತತಿಗೆ ಶುಶ್ರೂಷಾನಿಯೋಗಂಗಳುಮಂ: ಆದಿಪು, ೮. ೬೪ ವ)"
ಶೂದ್ರಾನ್ವಯ,"[ನಾ]ಶೂದ್ರವರ್ಣ (ಶೂದ್ರಾನ್ವಯಕ್ಕೆ ಬ್ರಾಹ್ಮಣಾದಿ ವರ್ಣತ್ರಯಕ್ಕಂ ಶುಶ್ರೂಷಾದ್ಯನೇಕ ಕರ್ಮಕರಣ ಉಪಜೀವನಮುಮಂ ನಿಱಿಪಿ:ಆದಿಪು, ೮. ೭೩)"
ಶೂನ್ಯವಾದ,"[ನಾ]ಬೌದ್ಧಮತ ದರ್ಶನ, ನಿರೀಶ್ವರವಾದ (ಶೂನ್ಯವಾದ ಪ್ರಕಾಶನಪರಂ ಆವುದಂತರ್ಬಹೀರೂಪದಿಂ ವಿಶದದರ್ಶನಾವಗಮ್ಯಂ ಅದೆಲ್ಲಂ ಅಸತ್ಯಾವಭಾಸಿ:ಆದಿಪು, ೨. ೯ ವ)"
ಶೂನ್ಯಹಸ್ತ,"[ನಾ]ಬರಿಗೈ, ಆಯುಧ ಹಿಡಿಯದೆ (ಶೂನ್ಯಹಸ್ತದೊಳ್ ಇರ್ವರುಂ ಪೆಣೆದು ಪಲವುಂ ಗಾಯದೊಳ್ ಆಯಂದಪ್ಪದೆ ಪಿರಿದುಂ ಪೊೞ್ತು ಸಲ್ತರ್ಪಿನಂ ಪೋರೆ:ಪಂಪಭಾ, ೮. ೨೧ ವ)"
ಶೂನ್ಯೀಕೃತ,"[ಗು]ಬರಿದಾಗಿ ಮಾಡಲ್ಪಟ್ಟ (ಅಂತು ನರನಾರಾಯಣರಿರ್ವರುಂ ಅನವರತ ಶರಾಸಾರಶೂನ್ಯೀಕೃತ ಕಾನನಮಾಗೆಚ್ಚು:ಪಂಪಭಾ, ೫. ೫೦ ವ)"
ಶೂರ,"[ನಾ]ಶ್ರೀಕೃಷ್ಣನ ತಾತ ಶೂರಸೇನ (ಮತ್ತಿತ್ತ ನೆಗೞ್ತೆಯ ಪುರುಷೋತ್ತಮನ ಪಿತಾಮಹಂಗೆ ಶೂರಂಗೆ ಮಗಳ್ ಮತ್ತಗಜಗಮನೆ ಯದುವಂಶೋತ್ತಮೆಯೆನೆ ಕುಂತಿ:ಪಂಪಭಾ,೧. ೮೮)"
ಶೂರಂ ಭೇದೇನ ಯೋಜಯೇತ್,"ಶೂರನನ್ನು ಭೇದೋಪಾಯದಿಂದ ಗೆಲ್ಲಬೇಕು (ಶೂರಂ ಭೇದೇನ ಯೋಜಯೇತ್ ಎಂಬ ನಯಮಂ ಕೆಯ್ಕೊಂಡು ವಿನಯಮನೆ ಮುಂದಿಟ್ಟು: ಪಂಪಭಾ, ೧೦. ೫೯ ವ)"
ಶೂಲ,"[ನಾ]ಈಟಿ (ಜಾನುಭಂಜನಿಶೂಲಪ್ರಕರ ಪರಿವೃತಂಗಳುಂ ಕೂಪ ಕೂಟ ಅವಪಾತ ಲೋಹಕಂಟಕ ಸಂಕಟಂಗಳುಂ:ಆದಿಪು, ೧೩. ೫೭ ವ)"
ಶೂಲಕಪಾಲಪಾಣಿ ,"[ನಾ] ತ್ರಿಶೂಲ ಹಾಗೂ ತಲೆಬುರುಡೆಯನ್ನು ಹಿಡಿದವನು, ಶಿವ (ನಿನ್ನೀ ಶರಾಸನದೊಳ್ ಶೂಲಕಪಾಲಪಾಣಿ ದಯೆಯಿಂ ಬಂದು ಇರ್ದಂ: ಪಂಪಭಾ, ೧೦. ೧೨೦)"
ಶೃಂಗ,"[ನಾ]ಬೆಟ್ಟದ ಕೋಡು (ನಿರ್ಗತ ಮಂತ್ರಪೂತಾಂಗಮಂ ನೃಪನೆಯ್ದಿದಂ ಉದ್ಯತ್ ಶೃಂಗಮಂ ಶತಶೃಂಗಮಂ:ಪಂಪಭಾ, ೧. ೧೧೫)"
ಶೃಂಗಕ,"[ನಾ]ಪಿಚಕಾರಿ (ಸರಸಿಜ ನೀಲೋತ್ಪಲ ಕರಿಕರ ಹಂಸೀ ವದನರೂಪದಿಂ ನೆರೆದು ಅಂತಃಪುರ ಕಾಂತಾಕರತಳದೊಳ್ ಕರಮೆಸೆದುವು ಕನಕಶೃಂಗಕಂಗಳ್ ಪಲವುಂ:ಆದಿಪು, ೧೧. ೧೪೩)"
ಶೃಂಗಾಟಕ ,"[ನಾ] ಒಂದು ಬಗೆಯ ಮುಳ್ಳುಗಿಡ (ತಾಳಪತ್ರ ಶೃಂಗಾಟಕನಿಚಿತಂಗಳುಂ ಶ್ವದಂಷ್ಟ್ರಾರ್ಗಳೋಪರಿಮ ಸಂಛನ್ನಂಗಳುಂ: ಆದಿಪು, ೧೩. ೫೭ ವ)"
ಶೃಂಗಾಟಕವ್ಯೂಹ,"[ನಾ]ಒಂದು ಸೇನಾರಚನೆ, ನಾಲ್ಕು ದಾರಿ ಸೇರುವ ಸೇರುವಂತಹ ರಚನೆ (ಸಮಭೂಮಿಯೊಳ್ ಚತುರ್ಬಲಂಗಳನೊಂದು ಮಾಡಿ ಶೃಂಗಾಟಕವ್ಯೂಹಮನೊಡ್ಡಿ ನಿಂದಾಗಳ್:ಪಂಪಭಾ,೧೨. ೧೬ ವ)"
ಶೃಂಗಾರವಾರಾಶಿ,"[ನಾ]ಸಿಂಗಾರವೆಂಬ ಸಮುದ್ರ (ಶೃಂಗಾರವಾರಾಶಿ ಭೋಂಕನೆ ಬೆಳ್ಳಂಗೆಡೆದತ್ತೊ ಕಾಮನ ಎಱೆ ಮೆಯ್ವೆರ್ಚಿತ್ತೊ ಪೇೞ್ ಈಕೆಗೆ ಎಂಬಿನಂ:ಪಂಪಭಾ, ೪. ೪೨)"
ಶೇಖರ ,"[ಗು] ಮುಡಿದ, ಧರಿಸಿದ (ಅನೇಕ ಮಕುಟಬದ್ಧ ಶೇಖರಸಹಸ್ರಪರಿಸ್ರಸ್ತ ಕುಸುಮಕೇಸರರಜಮುಂ: ಆದಿಪು, ೧೧. ೩೫ ವ); ಶಿರೋಭೂಷಣ (ತನು ಕಿಱಿದಾದೊಡಂ ಉದ್ಯತ್ ತನುಪ್ರಭಾಪ್ರಸರಮೆಸೆದು ಪಸರಿಸಿ ಸಿಂಹಾಸನಮಂ ಪುದಿದಿರೆ ದೇವಂ ಕನಕಕನಚ್ಛಿಖರಿಶಿಖರಶೇಖರನಾದಂ: ಆದಿಪು, ೭. ೭೭)"
ಶೇಷ,"[ನಾ]ಆದಿಶೇಷ (ಸುದತಿಯ ಮೃದು ಪದವಿನ್ಯಾಸಮುಮಂ ಶೇಷಂ ಆನಲಾರದೆ ಸುಯ್ದಂ ಬೇಸಱಿಂ ಎಂದೊಡೆ ಗರ್ಭದ ಕೂಸಿನ ಬಳೆದಳವಿಯಳನಳೆವರುಂ ಒಳರೇ:ಪಂಪಭಾ,೧. ೧೨೬);(ಸಮಸ್ತ ಉರ್ವೀಧರ ಅಶೇಷ ಶೇಷ ಮಹಾನಾಗಫಣಾಮಣಿದ್ಯುತಿಯನೇಂ ಖದ್ಯೋತದೊಳ್ ಕಾಣ್ಬರೇ:ಪಂಪಭಾ, ೫. ೭೬)"
ಶೇಷಾಕ್ಷತೆ,"[ನಾ]ಆಶೀರ್ವಾದಪೂರ್ವಕ ಹಾಕುವ ಅಕ್ಷತೆ (ಸಿತ ದೂರ್ವಾಂಕುರವಿಮಿಶ್ರಂಗಳಪ್ಪ ಶೇಷಾಕ್ಷತೆಗಳಂ ಕೊಟ್ಟು ಮುಂದೆ ನಿಂದನಂ ನಿಮಗೆ ಬಾೞ್ತೆಯಪ್ಪುದಂ ಬೇಡಿಕೊಳ್ಳಿಂ ಎನೆ:ಪಂಪಭಾ, ೫. ೭೦ ವ)"
page,12
ಶೇಷಾಶೇಷ ,"[ನಾ] [ಶೇಷ+ಅಶೇಷ] ಇರುವ ಮತ್ತು ಹೊಸತಾದ (ಭಗವಜ್ಜನ್ಮಾಭಿಷೇಕ ಸಂಬಂಧಿಯಾಗೆ ತನ್ನ ಪೊಸತೆ ಸಮೆದ ಸಮವಕಾರ ರೂಪಕಮುಂ ದಶಾವತಾರರೂಪಗರ್ಭ ಸಂದರ್ಭಂಗಳಪ್ಪ ಶೇಷಾಶೇಷರೂಪಕಂಗಳುಮಂ: ಆದಿಪು, ೭. ೧೧೫ ವ)"
ಶೇಷಾಹಿ,"[ನಾ] ಆದಿಶೇಷ (ಕಡಲಂ ಪೊಕ್ಕೊಡೆ ಪೀರ್ದಪೆಂ ಕಡಲಂ ಆ ಪಾತಾಳಮಂ ಪೊಕ್ಕನಪ್ಪೊಡೆ ಶೇಷಾಹಿಯ ಪಲ್ಗಳಂ ಮುಱಿದಪೆಂ: ಪಂಪಭಾ, ೧೩. ೭೬)"
ಶೈತ್ಯ ,"[ಗು] ತಂಪು (ಎಸಗಿದುದು ಸಮೀರಂ ಶೈತ್ಯಸೌರಭ್ಯ ಮಾಂದ್ಯಾವಸಥಂ: ಆದಿಪು, ೮. ೩೫)"
ಶೈಲ,"[ನಾ] ಪರ್ವತ, ಬೆಟ್ಟ (ಶೈಲೇಳಾಕಲ್ಪಕಾಳಂ ಕ್ಷಿತಿವಲಯಮಿದಂ ಪಾತು ವಿಕ್ರಾಂತತುಂಗಃ: ಪಂಪಭಾ, ೧೪. ೨೭)"
ಶೈಲೂಷ,"[ನಾ]ನರ್ತಕ, ನಟ (ಜೀವಂಗಳ್ ಶುಭಾಶುಭಕರ್ಮ ಶೈಲೂಷಪ್ರೇರಿತಂಗಳಾಗಿ ಚತುರ್ಗತಿ ಸಂಸಾರಗಳೊಳ್ .. .. ಪರಿಭ್ರಮಿಸುಗುಂ:ಆದಿಪು, ೧೬. ೫೭ ವ)"
ಶೈಲೂಷವೇಷ,"[ನಾ]ನಟನೆ, ತೋರಿಕೆ (ಎಲ್ಲಿ ಪುಟ್ಟಿದಳೊ ಮತ್ ಪ್ರಾಣೇಶೆ ಎಂದು ಇಲ್ಲದ ಉಬ್ಬೆಗಮಂ ಭಾವಿಸಿ ಪಲವನಾ ಶೈಲೂಷವೇಷಂಗಳಂ:ಆದಿಪು, ೩. ೮೮)"
ಶೈಲೇಳಾಕಲ್ಪಕಾಳ ,"[ನಾ] [ಶೈಲ+ಇಳಾ+ಆಕಲ್ಪಕಾಳ] ಬೆಟ್ಟ ಭೂಮಿಗಳಿರುವಷ್ಟು ಕಾಲ, ಹೆಚ್ಚು ಕಾಲ (ಶೈಲೇಳಾಕಲ್ಪಕಾಳಂ ಕ್ಷಿತಿವಲಯಮಿದಂ ಪಾತು ವಿಕ್ರಾಂತತುಂಗಃ: ಪಂಪಭಾ, ೧೪. ೨೭)"
ಶೈಳೇಂದ್ರ,"[ನಾ]ಹಿಮಾಲಯ (ಷಟ್ಖಂಡಕಿಂತಿದಱಿಂದಿತ್ತೆಯೆ ಮೇರೆ ನೋಡಿಮೆಮಗೀ ಶೈಳೇಂದ್ರಮೆಂದಂದು ತೋಱಿದನಾ ತನ್ನೊಡವಪ್ ಭೂಪನಿಕರಕ್ಕೆ ಉತ್ತುಂಗ ಹೈಮಾಧ್ರಿಯಂ:ಆದಿಪು,೧೩. ೬೯)"
ಶೋಕ ,"[ನಾ] ದುಃಖ (ಬಿಡದೆ ಅೞಲ್ವ ಬಂಧುಜನದ ಒೞ್ಕುಡಿಯದ ಕಣ್ಣೀರ ಪೂರಂ ಆ ಪ್ರೇತಮಂ ಓಗಡಿಸದೆ ಸುಡುವುದು ಗಡಂ ಇನ್ನುಡುಗುವುದೀ ಶೋಕಮಂ ಸರೋಜದಳಾಯತಾಕ್ಷೀ: ಪಂಪಭಾ, ೨. ೨೮)"
ಶೋಕವ್ಯಗ್ರ ,"[ನಾ] ದುಃಖದಿಂದ ಕಳವಳಗೊಂಡವನು (ಕೋಟಲೆಗೊಳ್ವ ಕೌರವೇಶ್ವರನಂ ಎಯ್ದೆ ಪೋಗಿ ಹಸ್ತಪ್ರಹಸ್ತಮಂಡಲಾಗ್ರನುಂ ಶೋಕವ್ಯಗ್ರನುಂ ಆಗಿ: ಪಂಪಭಾ, ೧೩. ೧೦೨ ವ)"
ಶೋಕಾನಲ,"[ನಾ]ದುಃಖವೆಂಬ ಬೆಂಕಿ (ಪರಲೋಕ ಪ್ರಾಪ್ತನಾದೊಡೆ ಗಾಂಗೇಯನುಂ ಸತ್ಯವತಿಯುಮತ್ಯಂತ ಶೋಕಾನಲದಹ್ಯಮಾನ ಮಾನಸರ್ಕಳಾಗಿ ಆತಂಗೆ ಪರಲೋಕಕ್ರಿಯೆಗಳಂ ಮಾಡಿ:ಪಂಪಭಾ,೧. ೮೦ ವ)"
ಶೋಣ,"[ನಾ]ಕೆಂಪು ಬಣ್ಣ (ಲೀಲಾಕಮಲಾಕರಾನೀಕ ರಕ್ತಕಮಳಂಗಳಂ ಆಸ್ಯಾನುಶೋಣಿತ ಶೋಣ ರಿಪುನೃಪ ಶಿರಂಗಳೆಂದು ತುೞಿಯಿಸಿಯುಂ:ಆದಿಪು, ೮. ೪೧ ವ)"
ಶೋಣಮಣಿ,"[ನಾ]ಮಾಣಿಕ್ಯ (ಭವ್ಯಹೃತ್ಕಮಳಕ್ಕಂ ಮುದಮಂ ಜಪಾಪ್ರಸವ ರಕ್ತಾಶೋಕ ಬಂಧೂಕ ಶೋಣಮಣಿ ಜ್ಯೋತಿಗಳೆಕ್ಕೆಯಿಂ ಕುಡೆ:ಆದಿಪು, ೧೬. ೩)"
ಶೋಣಾಶ್ವ,"[ನಾ]ಕೆಂಪು ಕುದುರೆ(ಶೋಣಾಶ್ವಂಗಳ್ ರಜತರಥಮಂ ಪೂಡೆ ಕುಂಭಧ್ವಜಂ ಗೀರ್ವಾಣಾವಾಸಂಬರಂ ಅಡರೆ ಮಾಱೊಡ್ಡು ದಲ್ ಸಾಲದು ಎನ್ನೀ ಬಾಣಾವಾಸಕ್ಕೆ ಎನುತುಂ:ಪಂಪಭಾ, ೧೧. ೫೬)"
ಶೋಣಿತ,"[ನಾ] ರಕ್ತ (ಲೀಲಾಕಮಲಾಕರಾನೀಕ ರಕ್ತಕಮಳಂಗಳಂ ಆಸ್ಯಾನುಶೋಣಿತ ಶೋಣರಿಪುನೃಪಶಿರಂಗಳೆಂದು ತುೞಿಯಿಸಿಯುಂ: ಆದಿಪು, ೮. ೪೧ ವ)"
ಶೋಣಿತವಾರಿ,"[ನಾ] ರಕ್ತವೆಂಬ ನೀರು (ಭೂತಾಂಗನಾನಿಕರಂ ಶೋಣಿತವಾರಿಯಂ ಕುಡಿದು ಅಗುರ್ವಪ್ಪನ್ನೆಗಂ ಸೂಸೆ: ಪಂಪಭಾ, ೧೨. ೨೫)"
ಶೋಣಿತಾರ್ದ್ರ,"[ಗು] ರಕ್ತದಿಂದ ತೊಯ್ದ (ವೃಕೋದರ ಗದಾಸಂಚೂರ್ಣಿತ ಊರುಯುಗಳನುಂ ಭೀಮಸೇನಚರಣ ಪ್ರಹರಣಗಳಿತ ಶೋಣಿತಾರ್ದ್ರ ಮೌಳಿಯುಂ ಆಗಿ: ಪಂಪಭಾ, ೧೩. ೧೦೨ ವ)"
ಶೋಭನವಿಧೇಯ,"[ಗು] ಮಂಗಳಕ್ಕೆ ಅಧೀನವಾದ (ಇಂದಿನ ವಾಸರಮೆ ಶೋಭನವಿಧೇಯವಾಸರಂ ಇಂದಿನ ದಿವಸಮೆಶುಭದಿವಸಾಗ್ರೇಸರಂ: ಆದಿಪು, ೪. ೩೦ ವ)"
ಶೋಷಣ,"[ನಾ] ಒಣಗಿಸುವ (ಅಶೇಷವಿದ್ಯಾನದೀಶೋಷಣ ಗ್ರೀಷ್ಮಾಂಶುಮಾಲಿ ಮಯೂಖಮಾಲೆಯುಂ: ಆದಿಪು, ೧೪. ೧೨೨ವ)"
ಶೌಚ,"[ನಾ]ಶುಚಿತ್ವ, ಬ್ರಹ್ಮಚರ್ಯ (ನಡೆದುದು ಬಾಳಕಾಲದೊಳೆ ತೊಟ್ಟು ಎನಗೆ ಅಂಕದ ಶೌಚವೀಗಳ್ ಓಗಡಿಪುದೆ:ಪಂಪಭಾ, ೧೧. ೪೬)"
page,13
ಶೌಚಾಂಜನೇಯ,"[ನಾ]ಬ್ರಹ್ಮಚರ್ಯಪಾಲನೆಯಲ್ಲಿ ಆಂಜನೇಯನಂತಿರುವವನು (ಪುರಂದರನ ಗಣಿಕೆಯರ ಕಡೆಗಣ್ಣ ನೋಟಕ್ಕಂ ಕಾಟಕ್ಕಂ ಅೞ್ಕದ ಶೌಚಾಂಜನೇಯನ ಶೌಚಕ್ಕಂ:ಪಂಪಭಾ, ೯. ೫೨ ವ)"
ಶೌಂಡ,"[ನಾ] ಆಸಕ್ತನಾದವನು, ಕುಶಲ (ಕದನಪ್ರಾರಂಭಶೌಂಡಂ ರಿಪುನೃಪಬಲದಾವಾನಲಂ ವೈರಿಭೂಭೃತ್ ಮದವತ್ ಮಾತಂಗ ಕುಂಭಸ್ಥಳದಳನ ಖರೋಗ್ರ ಅಸಿಪಂಚಾಸ್ಯಧೈರ್ಯಂ: ಪಂಪಭಾ, ೬. ೭೭)"
ಶೌರ್ಯ,"[ನಾ]ಪ್ರತಾಪ(ದೇವರಂ ಅಡಿಗಡಿಗೆ ಎಱಗಿಸಿ ಸಕಳ ಅವನಿತಳದ ಅದಟರಂ ಪಡಲ್ವಡಿಸಿದ ಶೌರ್ಯ ಅವಷ್ಟಂಭದೊಳ್ ಆನಿರೆ ಗೋವಳಿಗಂಗೆ ಅಗ್ರಪೂಜೆಯಂ ನೀಂ ಕುಡುವಾ:ಪಂಪಭಾ, ೬. ೫೭)"
ಶೌರ್ಯಮದ,"[ನಾ]ಅಷ್ಟಮದಗಳಲ್ಲಿ ಒಂದು (ಅಂತು ಶೌರ್ಯಮದಜ್ವರಂ ಮಂತ್ರಿವರ್ಗವೈದ್ಯವಚನೌಷಧಿಗಳಂ ಪತ್ತುವಿಡೆ:ಆದಿಪು,೧೨. ೧೦೯ ವ)"
ಶೌರ್ಯಾರ್ಥಿ,"[ನಾ]ಪ್ರತಾಪಾಭಿಲಾಷಿ (ನಡೆ ಕುರುಕ್ಷ್ಮಾಪಾಳನಿರ್ದಲ್ಲಿಗೆ ಎಂದು ಅರವಿಂದಾಲಯೆಯಂ ಮಗುೞ್ಚಿದಂ ಆದೇನಾ ದ್ರೌಣಿ ಶೌರ್ಯಾರ್ಥಿಯೋ:ಪಂಪಭಾ, ೧೩. ೧೦೨)"
ಶೌರ್ಯಾವಷ್ಟಂಭ,"[ನಾ]ಪರಾಕ್ರಮದ ಹಿರಿಮೆ (ಸಕಳಾವನಿತಳದ ಅದಟರಂ ಪಡಲ್ವಡಿಸಿದ ಶೌರ್ಯಾವಷ್ಟಂಭದೊಳ್ ಆನಿರೆ ಗೋವಳಿಗಂಗೆ ಅಗ್ರಪೂಜೆಯಂ ನೀನು ಕುಡುವಾ:ಪಂಪಭಾ, ೬. ೪೭)"
ಶ್ಮಶ್ರು,"[ನಾ]ಮೀಸೆ (ಅಭಿನವ ಉದ್ಭಿಜ್ಯಮಾನ ಮೃದುಕುಟಿಲ ಶ್ಮಶ್ರು ಮಧುಕರ ಪಟಳಪರಿವೃತ ಮುಗ್ಧಮುಖಸರಸಿಜನುಂ:ಆದಿಪು, ೩. ೯೦ ವ)"
ಶ್ಯಾಮಧೂಮ ,"[ನಾ] ಕಪ್ಪು ಹೊಗೆ (ಪರೆವಂತಾದುದು ಕಾಳಾಗರು ಧೂಪ ಶ್ಯಾಮಧೂಮಮಾತ್ತವ್ಯೋಮಂ: ಆದಿಪು, ೭. ೭೯)"
ಶ್ಯಾಮಲಾಲಂಕೃತ,"[ಗು]ಶ್ಯಾಮಲವರ್ಣದಿಂದ ಅಲಂಕಾರಗೊಂಡ (ಒಂದು ಕಾಳಾಗರುಧೂಪಧೂಮಮಲಿನ ಶ್ಯಾಮಲಾಲಂಕೃತ ವಿಚಿತ್ರಭಿತ್ತಿವಿರಾಜಿತಹರ್ಮ್ಯತಳದೊಳ್:ಪಂಪಭಾ, ೪. ೧೦೮ ವ)"
ಶ್ಯಾಮಳ,"[ನಾ]ಕಪ್ಪು, ಕಡುನೀಲಿ (ಪದಧೂಳೀಕ್ಷೆÆÃಭದಿಂ ದಿಗ್ಯುವತಿ ವದನಮಂ ಶ್ಯಾಮಳಂ ಮಾಡಿ:ಆದಿಪು, ೧೪. ೮೮)"
ಶ್ಯಾಮಳಿತ ,"[ಗು] ಕಪ್ಪಾದ (ದವದಹನಧೂಮಾಧಿಕಶ್ಯಾಮಳಿತ ಉತ್ತಾಳತಾಳಕಾಯಂ ಅತಿವಿಚಿತ್ರತ್ರಪುಮಯ ಪತ್ರಖಚಿತ ಉಚ್ಚಂಡತಾಳಚಾಪದಂಡಂ: ಆದಿಪು, ೧೩. ೪೫ ವ)"
ಶ್ಯಾಮಾಕ,"[ನಾ]ಸಾವೆ (ಕಳಮ ಷಷ್ಟಿಕಾವ್ರೀಹಿ ಯವ ಯಾವನಾಳ ಗೋಧೂಮ ಕಂಗು ಶ್ಯಾಮಾಕ ಕೋದ್ರವ ನೀವಾರ ತಿಳ ಅತಸಿ ಮಸೂರಿಕಾ:ಆದಿಪು,೬. ೭೨ ವ)"
ಶ್ಯಾಮಾಂಗಿ,"ಕಪ್ಪು ದೇಹದವಳು (ಬನಮಂ ಕೋಗಿಲೆ ಜಕ್ಕವಕ್ಕಿ ಪಗಲಂ .. .. ನೆನೆವಂತೆ ಆಂ ನೆನೆವೆಂ ಸರೋಜಮುಖಿಯಂ ಶ್ಯಾಮಾಂಗಿಯಂ ನಲ್ಲಳಂ: ಆದಿಪು, ೧೨. ೩೧)"
ಶ್ರಮಾಂಬುಲವ,"[ನಾ]ಬೆವರ ಕಣ (ದುಗ್ಧಸಿಂಧುಪ್ಲವಂ ಶ್ರಮಾಂಬುಲವಮೊಂದುಮಂ ನಿನಗೆ ಪುಟ್ಟಿಸಲ್ಕಾರ್ತುದಿಲ್ಲ:ಆದಿಪು, ೧೩. ೮೩)"
ಶ್ರಮಾಂಭಃಕಣ,"[ನಾ]ಬೆವರ ಹನಿ (ಚಮರರುಹ ಪವನ ಪರಂಪರೆಯೊಳಂ ಆಱದೆ ನೃಪಸೌಂದರೀಶ್ರಮಾಂಭಃ ಕಣಂಗಳುಣ್ಮಿದವಾಗಳ್:ಆದಿಪು, ೧೧. ೫೨)"
ಶ್ರಯಣೀಯ,"[ನಾ]ಆಶ್ರಯಿಸಿದವನು, ಸೇರಿದವನು (ನಯಶಾಲಿ ವತ್ಸಗೋತ್ರ ಶ್ರಯಣೀಯಂ ಅನೇಕ ಸಕಳಶಾಸ್ತ್ರಾರ್ಥ ವಿನಿಶ್ಚಯಂ ಅತಿಕೃತಿ ಮಾಧವಸೋಮಯಾಜಿ ಸಲೆ ನೆಗೞ್ದಂ;ಪಂಪಭಾ,೧೪. ೪೨)"
ಶ್ರವಣ ,"[ನಾ] ಶ್ರವಣೇಂದ್ರಿಯ, ಕಿವಿ (ವಾಜಿರಾಜಿಶ್ರವಣ ಚಮರಜಶ್ರೇಣಿಸಂವೀಜಿತ ಆಶಾಂಬರಭಾಗಂ: ಆದಿಪು, ೪. ೨೪); [ನಾ] ಕೇಳುವಿಕೆ (ಅಂತು ನಿಜತನೂಜನ ಮರಣಶ್ರವಣಾಶಘಾತನಿಘಾತದಿಂ ಕುಳಶೈಲಂ ಕೆಡೆವಂತೆ ಕೆಡೆದು: ಪಂಪಭಾ, ೧೧. ೧೦೬ ವ)"
ಶ್ರವಣಸುಖ,"[ನಾ]ಕೇಳಲು ಹಿತಕರವಾದುದು (ಭವದಗ್ರಜ ದಿಗ್ವಿಜಯೋತ್ಸವಂ ಅಧಿಕಮಹೋತ್ಸವಂ ವಲಂ ನಿನಗಾದುದು ಶ್ರವಣಸುಖಮೆಂದೆ ದಿಙ್ಮಾತ್ರ ವರ್ಣನಂಗೆಯ್ವೆಂ ಉಂತದೇನೆನ್ನಳವೇ:ಆದಿಪು, ೧೪. ೫೧)"
ಶ್ರವ್ಯ,"[ನಾ]ಕೇಳಲು ಯೋಗ್ಯವಾದ (ವಿಚಾರಕ್ಷಮಂ ಉಚಿತಪದಂ ಶ್ರವ್ಯಂ ಅವ್ಯಾಕುಲಂ ವ್ಯಾಪ್ತದಿಗಂತಂ ಕಾವ್ಯಮೆಂದು ಅನ್ವಿತಸುಕವಿಜನಂ ಮೆಚ್ಚೆ ನಿಚ್ಚಂ:ಆದಿಪು,೧. ೨೬);[ನಾ]ನಾಟಕ ಪ್ರಯೋಗದ ಒಂದು ಭಾಗ ? (ದೃಶ್ಯಶ್ರವ್ಯ ದೃಢಸೂತ್ರಾದಿ ಪ್ರಯೋಗಂಗಳೊಳಂ ನಾನಾವಿಧ ವಾದ್ಯಂಗಳೊಳಂ:ಆದಿಪು, ೭. ೧೧೫ ವ)"
ಶ್ರಾಂತ,"[ಗು]ಬಳಲಿದ (ವಿದಿತ ಪ್ರತ್ಯಕ್ಷನಾಶಾಕರಿನಿಕಟತಟ ಶ್ರಾಂತದಾನಂ ಭರಂಗೆಯ್ದಿದಿರೊಳ್ ವಿಕ್ರಾಂತತುಂಗಂ ಹರಿಗನಿರೆ:ಪಂಪಭಾ,೬. ೭೭)"
page,14
ಶ್ರಾವಕ,"[ನಾ] [ಜೈನ] ಜೈನ ಗೃಹಸ್ಥ (ಮೂಱುಲಕ್ಕೆ ದೃಢಬ್ರತಾದಿ ಶ್ರಾವಕರುಂ ಅಯ್ದುಲಕ್ಕೆ ಸುವ್ರತೆ ಮೊದಲಾಗೆ ಅಯ್ದು ಲಕ್ಕೆ ಪರಮಶ್ರಾವಕಿಯರುಂ: ಆದಿಪು, ೧೬. ೪೦ ವ)"
ಶ್ರಾವಕವ್ರತ,"[ನಾ] [ಜೈನ] ಜೈನ ಗೃಹಸ್ಥರು ಅನುಸರಿಸಬೇಕಾದ ಕಟ್ಟಳೆಗಳು: ಪಂಚಾಣುವ್ರತಗಳು, ಮೂರು ಗುಣವ್ರತಗಳು, ನಾಲ್ಕು ಶಿಕ್ಷಾವ್ರತಗಳು (ಆ ಮುಮುಕ್ಷÄಗಳ ಸಮಕ್ಷದೊಳವರ ಪೇೞ್ದ ಮಾೞ್ಕೆಯೊಳೆ ಪರಮಜಿನಪತಿ ಪರಿಭಾಷಿತಮಪ್ಪ ಸಕಳಶ್ರಾವಕವ್ರತಂಗಳಂ: ಆದಿಪು, ೩. ೪೦ ವ)"
ಶ್ರಾವಕಾಗ್ರಣಿ,"[ನಾ] [ಜೈನ] ಶ್ರೇಷ್ಠ ಜೈನಗೃಸ್ಥ (ಕ್ರಿಯಾಮಂತ್ರಂಗಳಿಂದಂ ಆತ್ಮಸಮಾನ ಶ್ರಾವಕಾಗ್ರಣಿಗಳ್ಗೆ ಕನ್ಯಾ ಭೂಮಿ ಸುವರ್ಣ ಹಸ್ತಿ ಅಶ್ವ ರಥ ರತ್ನಾದಿಗಳಂ ಕುಡುವ ಸಮದತ್ತಿಯುಂ: ಆದಿಪು, ೧೫. ೧೩ ವ)"
ಶ್ರಾವಕಿ,"[ನಾ] [ಜೈನ] ಜೈನ ಗೃಹಸ್ಥೆ (ಮೂಱುಲಕ್ಕೆ ದೃಢಬ್ರತಾದಿ ಶ್ರಾವಕರುಂ ಅಯ್ದುಲಕ್ಕೆ ಸುವ್ರತೆ ಮೊದಲಾಗೆ ಪರಮಶ್ರಾವಕಿಯರುಂ: ಆದಿಪು, ೧೬. ೪೦ ವ)"
ಶ್ರಾವಿಕಾ,"[ನಾ] [ಜೈನ] ಶ್ರಾವಕಿ, ಗೃಹಸ್ಥಧರ್ಮಗಳನ್ನು ಪಾಲಿಸುವವಳು (ಮುನಿನಾಥರ್ ಕಲ್ಪಕಾಂತಾಜನತತಿ ಗಣಿನೀಶ್ರಾವಿಕಾಸಂಕುಳಂ ಭಕ್ತಿನಮಜ್ಜ್ಯೋತಿಷ್ಕದೇವೀಪ್ರತತಿ: ಆದಿಪು, ೧೦. ೩೬)"
ಶ್ರೀ,"[ನಾ] ಲಕ್ಷ್ಮಿ (ತಾಮರಸಕರಪಯೋಜಾಶ್ರಿತ ಶ್ರೀಯಂ ಆಳೋಕಗತಾಂಶುವ್ರಾತರತ್ನೋಜ್ಜ್ವಳಸುರತರುವಂ ಸ್ವಪ್ನದೊಳ್ ದೇವಿ ಕಂಡಳ್: ಆದಿಪು, ೮. ೨೬); [ನಾ] ಐಶ್ವರ್ಯ (ಶ್ರೀಗೆ ನೆಗೞ್ತೆಗೆ ವೀರಶ್ರೀಗಾಗರಂ ಅಪ್ಪೆನೆಂಬ ಕಳಕಳವಿಜಯೋದ್ಯೋಗದೊಳೆ ನೆಗೞ್ವೆನೆಂಬುದ್ಯೋಗಿಗೆ: ಪಂಪಭಾ, ೯. ೧)"
ಶ್ರೀಖಂಡ,"[ನಾ]ಶ್ರೀಗಂಧ (ವೀರಶ್ರೀಭುಜಂಗೀಸಮಾಶ್ರಯಶ್ರೀಖಂಡಕಾಂಡಗಳುಮಪ್ಪದೋರ್ದಂಡಂಗಳಿಂದಂಅತಿನಿಬಿಡಾಲಿಂಗನಂಗೆಯ್ದುಕಾರ್ಯಮಂಬೆಸಸಿರ್ಕುಂ:ಆದಿಪು,೧೪.೪೬ವ)"
ಶ್ರೀಖಂಡಷಂಡ,"[ನಾ]ಶ್ರೀಗಂಧದ ಮರಗಳ ತೋಪು (ಸಿದ್ಧದಂಪತಿಗಳ್ ಕ್ರೀಡಿಸುತ್ತಿರ್ಪರೀ ನಗತಟ ಶ್ರೀಖಂಡಷಂಡಂಗಳೊಳ್:ಆದಿಪು, ೯. ೧೧೮)"
ಶ್ರೀತಾಳಿಕ,"[ನಾ]ತಾಳೆಮರ (ಮನಸಿಜ ವಿಜಯಪ್ರಶಸ್ತಿ ಲೇಖನೋಚಿತಚ್ಛದ ಶ್ರೀತಾಳಿಕಮುಮಪ್ಪ ವೇಳಾವನದೊಳ್ ಆವಾಸಿತವಿಜಯಕಟಕನಾಗಿ:ಆದಿಪು, ೧೩. ೩ ವ)"
ಶ್ರೀದಯಿತ,"[ನಾ]ಲಕ್ಷ್ಮೀಪತಿ, ಭರತಚಕ್ರವರ್ತಿ (ಶ್ರೀದಯಿತಂ ಮನುಕುಲಗಗನಾದಿತ್ಯಂ ಹಿಮಮನೆಯ್ದೆ ಷಟ್ಖಂಡಮುಮಂ ಸಾಧಿಸಿ ಜಿತದಿಙ್ಮಂಡಲನಾದ ಮಹಾತ್ಮಂ ಸರಸ್ವತೀ ಮಣಿಹಾರಂ:ಆದಿಪು, ೧೫. ೧)"
ಶ್ರೀನಾರೀವಲ್ಲಭ,"[ನಾ]ಸಂಪತ್ತೆಂಬ ಸ್ತ್ರೀಗೆ ಒಡೆಯ, ಅರ್ಜುನ (ಶ್ರೀನಾರೀವಲ್ಲಭಂ ಅಭಿಮಾನಧನಂ ಹರಿಗಂ:ಪಂಪಭಾ, ೧೦. ೧)"
ಶ್ರೀಪತಿ ,"[ನಾ] [ಜೈನ] ವೃಷಭಸ್ವಾಮಿ (ಶ್ರೀಪತಿ ಸುರದಾರಕರೊಡನಾಪೊತ್ತುಂ ನೆರೆದು ರತ್ನಧೂಳೀ ಪಟಲವ್ಯಾಪಿತತನು ಮೃದುಮುಗ್ಧಾಳಾಪಂ ಬಳೆದಂ: ಆದಿಪು, ೮. ೧)"
ಶ್ರೀಪ್ರಭ ,"[ನಾ] ಆ ಹೆಸರಿನ ವಿಮಾನ (ಇದು ದೇವೇಂದ್ರನಿವಾಸಂ ಎನ್ನ ನೆಲೆಯುಂ ಶ್ರೀ ಶ್ರೀಪ್ರಭಂ ಮುಂದೆ ನಿಂದಿದು ದೇವವ್ರಜಂ: ಆದಿಪು, ೨. ೬೭)"
ಶ್ರೀರಾಮಾ,"[ನಾ]ಲಕ್ಷ್ಮಿ ಎಂಬ ವನಿತೆ (ಶ್ರೀರಾಮಾಲಂಗಿತ ವಿಪುಳೋರಸ್ಕಂ ಭಾಸ್ಕರಪ್ರತಾಪಂ ನಿಜದೋರ್ಮೇರುಮಥಿತ ಅರಿಬಳಕೂಪಾರಂ:ಪಂಪಭಾ, ೧೪. ೧)"
ಶ್ರೀವಧು,"[ನಾ]ಲಕ್ಷ್ಮಿ(ತವೆ ಮಾಱಾಂತ ಬಲಂ ಕಱುತ್ತಿಱಿದು ತನ್ನಾಳ್ದಂ ಕರಂ ಮೆಚ್ಚೆ ಗೆಲ್ದವನಂ ಶ್ರೀವಧು ಪತ್ತುಗುಂ:ಪಂಪಭಾ, ೧೦. ೪೪)"
ಶ್ರುತ ,"[ಗು] ಕೇಳಿದ (ಅವರನೆ ತಿಳಿಪುವ ಬಗೆಯಿಂ ದೃಷ್ಟ ಶ್ರುತ ಅನುಭೂತಕಥೆಗಳಂ ತದನ್ವಯಸಂಬಂಧಿತಂಗಳಂ ಇಂತೆಂದು ಪೇೞಲ್ ತಗುಳ್ದಂ: ಆದಿಪು, ೨. ೧೧ ವ); [ನಾ] ವಿದ್ಯೆ (ಅಭಯರ್ ನಿರೋಗರುಂ ಶ್ರುತವಿಭವಸಮನ್ವಿತರುಮಪ್ಪರ್ ಎಂಬುದು ಪಿರಿದಲ್ತು ಭವಾಂಬುಧಿಯುಮನೀಸುವರ್ ಅಭಯೌಷಧಶಾಸ್ತ್ರದಾನಫಳವಿಳಸನದಿಂ: ಆದಿಪು, ೧೦. ೧೧)"
ಶ್ರುತಜ್ಞಾನ ,"[ನಾ] [ಜೈನ] ಓದಿ ಕೇಳಿ ಪಡೆಯುವ ಜ್ಞಾನ (ನೋಂಪಿಯ ವಿಶ್ರುತಶ್ರುತಜ್ಞಾನಮುಮಂ ಯಥೋಚಿತವಿಧಿಯಿಂ ನೋಂತು ಮದೀಯ ಆಯುಷ್ಯಾವಸಾನದೊಳ್ ಈಶಾನಕಲ್ಪದೊಳ್: ಆದಿಪು, ೩. ೪೦ ವ)"
ಶ್ರುತದೇವಿ,"[ನಾ] ಸರಸ್ವತಿ (ಶ್ರುತದೇವೀವಚನಾಮೃತಂ ಶ್ರುತಕಥಾಳಾಪಂ ಶ್ರುತಸ್ಕಂಧಸಂತತಿ ಶಶ್ವಚ್ಛ್ರುತಪಾರಗಶ್ರುತಿ ಮಹೋರ್ಮ್ಯುಲ್ಲಾಸಿ: ಪಂಪಭಾ, ೧೪. ೩೨)"
ಶ್ರುತಪಾರಗ,"[ನಾ]ವೇದಪಾರಂಗತ (ಒಡಮೆಯನರ್ಥಿಗಿತ್ತೆಂ .. .. ಈಗಳೊಂದಕ್ಕೆಡೆಯಿಲ್ಲ ಕೈಯೊಳೆರೆದಂ ಶ್ರುತಪರಗನೆಂತು ಸಂತಸಂಬಡಿಸುವೆಂ .. .. ಕುಂಭಸಂಭವಾ:ಪಂಪಭಾ,೨. ೪೬)"
ಶ್ರುತಸ್ಕಂದ,"[ನಾ][ಜೈನ] ತೀರ್ಥಂಕರರ ಉಪದೇಶದಿಂದ ಗಣಧರರು ಬರೆದ ದ್ವಾದಶಾಂಗ ಸೂತ್ರಗಳು: ಇದರಲ್ಲಿ ನಾಲ್ಕು ವಿಭಾಗ: ತ್ರಿಷಷ್ಟಿಶಲಾಕಾಪುರುಷರ ಚರಿತ್ರೆಗಳನ್ನೊಳಗೊಂಡ ಮೊದಲ ವಿಭಾಗ [ಪ್ರಥಮಾನುಯೋಗ], ಮೂರುಲೋಕಗಳ ಪ್ರಮಾಣ ಮೊದಲಾದ ವಿವರಗಳಿರುವ ಎರಡನೆಯ ವಿಭಾಗ [ಕರಣಾನುಯೋಗ], ಜೈನಮುನಿಗಳೂ ಶ್ರಾವಕರೂ ಅನುಸರಿಸಬೇಕಾದ ಆಚಾರಗಳ ವಿವರವಿರುವ ಮೂರನೆಯ ವಿಭಾಗ [ಚರಣಾನುಯೋಗ] ಮತ್ತು ಜೀವಾದಿದ್ರವ್ಯಗಳ ವಿವರಣೆಯಿರುವ ನಾಲ್ಕನೆಯ ವಿಭಾಗ [ದ್ರವ್ಯಾನುಯೋಗ] (ಅನುಯೋಗಕುಸುಮಪಾದಪಂ ಅನೇಕನಯಲತಿಕ ಮಂಗಳಫಲಮಹೀಜಂ ಸದ್ವನಜವನಮೆಮಗೆ ವಿಶ್ರಮವನಮಕ್ಕತಿವಿಶ್ರುತ ಶ್ರುತಸ್ಕಂಧವನಂ:ಆದಿಪು, ೧. ೧೦)"
page,15
ಶ್ರುತಿ,"[ನಾ]ಕಿವಿ (ಶ್ರುತಿಸೌಖ್ಯಾವಹ ವಲ್ಲಕೀಕ್ವಣಿತದೊಳ್ ಕರ್ಪೂರಪಾಳೀವಿಮಿಶ್ರಿತ ತಾಂಬೂಳರಸೋತ್ಕಟ ಪ್ರಮದದೊಳ್:ಆದಿಪು, ೯. ೧೧೮)"
ಶ್ರುತಿಸ್ಮೃತಿ ,"[ನಾ] ವೇದ ಮತ್ತು ಧರ್ಮಶಾಸ್ತ್ರ (ಧರ್ಮಪುತ್ರಂ ಧರ್ಮಶಾಸ್ತ್ರಂಗಳೊಳಂ ಶ್ರುತಿಸ್ಮೃತಿಗಳೊಳಂ ಪ್ರವೀಣನಾದಂ: ಪಂಪಭಾ, ೨. ೩೬ ವ)"
ಶ್ರೇಢಿ,"[ನಾ]ಶ್ರೇಣಿ, ನಾಡುಗಳ ಸಮೂಹ (ದಕ್ಷಿಣೋತ್ತರ ಶ್ರೇಢಿಗಳ್ಗೆ ರಾಜಧಾನಿಗಳಾಗಿರ್ದ ರಥನೂಪುರಚಕ್ರವಾಳ ಗಗನವಲ್ಲಭಾದಿಗಳಪ್ಪ ನೂಱಿಪತ್ತುಂ ಪೊೞಲ್ಗಳಂ:ಆದಿಪು, ೧. ೬೨ ವ)"
ಶ್ರೇಢೀಬದ್ಧ ,"[ಜೈನ] ನರಕಬಿಲಗಳಲ್ಲಿ ಒಂದು ಬಗೆ (ಆ ಬಿಲಂಗಳುಂ ಇಂದ್ರಕ ಶ್ರೇಢೀಬದ್ಧ ಪ್ರಕೀರ್ಣಕಂಗಳೆಂದು ಮೂಱು ತೆಱನಕ್ಕುಂ: ಆದಿಪು, ೫. ೮೩ ವ)"
ಶ್ರೇಣಕಾ[ಕೆ],"[ನಾ]ಗುಂಪು (ಬುಧಜನಪ್ರೀಣನಾಗ್ರೇಸರ ಗ್ರಾಮಣಿಯಾದಮ ದಾನಚಿಂತಾಮಣಿ ಗುಣಮಣಿ ಶ್ರೇಣಿಕಾಶ್ರೇಣಿಯಿಂದಂ:ಆದಿಪು, ೧೨. ೧೫)"
ಶ್ರೇಣಿ,"[ನಾ] ಸಾಲು, ಗುಂಪು (ವಾಜಿರಾಜಿಶ್ರವಣ ಚಮರಜಶ್ರೇಣಿ ಸಂವೀಜಿತ ಆಶಾಂಬರಭಾಗಂ: ಆದಿಪು, ೪. ೨೪)"
ಶ್ರೇಯಸಃ,"ಶುಭವನ್ನುಳ್ಳ (ವಾತ್ಯಾದುರ್ಧರಗಂಧಸಿಂಧುರಕಟಸ್ರೋತಃಸಮುದ್ಯತ್ಮದವ್ರಾತೇಂದಿಂದಿರಚಂಡತಾಂಡವಕಲಸ್ವಾಭಾವಿಕಶ್ರೇಯಸಃ:ಪಂಪಭಾ,೯.೯೭)"
ಶ್ರೇಯೋಗೃಹ,"[ನಾ]ಶ್ರೇಯಾಂಸನ ಮನೆ ಮತ್ತು ಶ್ರೇಯಸ್ಸಿನ ಆಗರ (ಪೆರ್ಚಿದ ತನ್ನುತ್ತಮಭಕ್ತಿಯಿಂ ನಿಲಿಪುದುಂ ಶ್ರೇಯೋಗೃಹದ್ವಾರದೊಳ್ ನಿಧಿ ನಿಲ್ವಂತಿರೆ ನಿಂದಂ ಊರ್ಜಿತಗುಣಂ:ಆದಿಪು, ೯. ೧೩೩)"
ಶ್ರೋತ್ರ,"[ನಾ] ಕಿವಿ (ಶ್ರೋತ್ರಮಂ ಮುಟ್ಟಿದುದು ಎತ್ತಂ ರಾಜರಾಜಪ್ರಬಳಬಲಪಯೋರಾಶಿ ಗಂಭೀರನಾದಂ: ಆದಿಪು, ೧೪. ೯೩)"
ಶ್ರೌತ,"[ಗು]ಶ್ರಾವ್ಯ, ಕೇಳಲ್ಪಡುವ, ಶ್ರೇಷ್ಠ (ಶ್ರೌತಮಿದು ತನಗೆ ಗಂಗಾಸ್ರೋತದವೊಲ್ ಅಳುಂಬಮಾಗಿ ಗೆಡೆಗೊಳ್ಳದೆ ವಿಖ್ಯಾತ ಕವಿವೃಷಭ ವಂಶೋದ್ಭೂತಮೆನಲ್ ಬರಿಸದೊಳ್ ಸಮೆವಿನೆಗಂ:ಪಂಪಭಾ, ೧೪. ೫೨)"
ಶ್ಲಕ್ಷ್ಣ,"[ಗು]ನುಣುಪಾದ (ಅಪ್ರಿಣಾಕ ಭಾವಿಳಶ್ಲಿಸ್ಥಿತಚಳನುಂ ಶ್ಲಕ್ಷ್ಣ ಸ್ನಿಗ್ಧ ಮೃದು ಬಹಳಚ್ಛವಿಯುಂ ಬಂಧುಜೀವ ಶಾಕ ಪುಷ್ಟ ಸಪದ್ಮಮಹಾರಜಶಂಖಾಸತಳವೆಂಬ ಸಪ್ತದ್ವಾಸ್ಥಿತನುಂ:ಆದಿಪು, ೧೨. ೫೬ ವ)"
ಶ್ವದಂಷ್ಟ್ರ,"[ನಾ]ನಾಯಿಯ ಹಲ್ಲು (ಶ್ವದಂಷ್ಟ್ರಾರ್ಗಳೋಪರಿಮ ಸಂಛನ್ನಂಗಳುಂ ಅಪ್ಪ ಯಂತ್ರಾಯುಧಾವರಣೋಪಕರಣ ಪರಿಣತಂಗಳಾಗಿರ್ದ ದುರ್ಗಂಗಳೊಳ್:ಆದಿಪು, ೧೩. ೫೭ ವ)"
ಶ್ವಭ್ರ,"[ನಾ]ನರಕ (ಧರ್ಮಕೃತಿದ್ರೋಹನುಂ ಖಳನುಂ ಕಳ್ಕುಣಿಯುಂ ಘಳುಮ್ಮನಿೞಿಗುಂ ಶ್ವಭ್ರಾಂತಮಂ ತಾಪಿನಂ:ಆದಿಪು, ೫. ೮೧)"
ಶ್ವಯು,"[ನಾ]ಹೆಬ್ಬಾವು (ಶ್ವಯುವಾಗಿ ಪುಟ್ಟಿ ಸುೞಿಗುಂ ಮುಂ ಬಯ್ತ ಭಂಡಾರದೊಳ್:ಆದಿಪು, ೨. ೧೫)"
ಶ್ವಸನ ,"[ನಾ] ಮಾರುತ, ಗಾಳಿ (ಯಮುನಾನದೀತರಂಗಮಂ ಅಮುಂಕಿ ವನಲತೆಯ ಮನೆಗಳಂ ಸೋಂಕಿ ವನಭ್ರಮಣ ಪರಿಶ್ರಮಮಂ ಮುನ್ನಮೆ ಕಳೆದುದು ಬಂದದೊಂದು ಮಂದಶ್ವಸನಂ: ಪಂಪಭಾ, ೫. ೫೩)"
ಶ್ವೇತಕೃಷ್ಣಕಾರಕ,"[ನಾ]ಬಿಳಿಯಾದುದನ್ನು ಕರಿಯದಾಗಿ ಮಾಡುವವನು, ವಂಚಕ (ಈತಂ ಅಜಮುಖವ್ಯಾಘ್ರಂ ಶ್ವೇತಕೃಷ್ಣಕಾರಕಂ ಈತನ ಮಾತು ಮಾತಲ್ಲ:ಪಂಪಭಾ, ೫. ೭೨ ವ)"
ಶ್ವೇತಾತಪತ್ರ ,"[ನಾ] [ಶ್ವೇತ+ಆತಪತ್ರ] ಬೆಳ್ಗೊಡೆ (ಇದಱೊಳ್ ಶ್ವೇತಾತಪತ್ರಸ್ಥಗಿತ ದಶದಿಶಾಮಂಡಲಂ ರಾಜಚಕ್ರಂ ಪುದಿದೞ್ಕಾಡಿತ್ತು: ಪಂಪಭಾ, ೧೨. ೧೫೬)"
ಶ್ವೇತಾಶ್ವ,"ಬಿಳಿಯ ಕುದುರೆ (ದಿವ್ಯಸಂಭವಂಗಳಪ್ಪ ಶ್ವೇತಾಶ್ವಂಗಳೊಳ್ ಪೂಡಿದ ದಿವ್ಯರಥಮುಮಂ ದಧೀಚಿಗಂಡಸ್ಥಮಪ್ಪ ಗಾಂಡೀವಮೆಂಬ ಬಿಲ್ಲುಮಂ .. .. ಕೆಯ್ಕೊಂಡು:ಪಂಪಭಾ, ೫. ೭೭ ವ)"
page,16
page,17
