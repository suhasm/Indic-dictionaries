page,1
ಧಗಂ,"[ಅ] ಧಸಕ್ ಎನ್ನುವಂತೆ ಅನುಕರಣ ಪದ (ನಿನ್ನನೊರ್ವನಂ ಪಗೆವಡೆಯೊಡ್ಡುಗಳಂ ಒಡೆಯಲ್ಕೆ ಪೇೞ್ದು ಎರ್ದೆ ಧಗಂ ಎನೆ ಸೈರಿಸುವ ಉಪಾಯಮಾವುದು ಕಱುವೇ: ಪಂಪಭಾ, ೧೧. ೯೧)"
ಧಗದ್ಧಗಿತರವ,"[ನಾ] ಧಗಧಗ ಎಂಬ ಶಬ್ದ (ಧೃತಧಗದ್ಧಗಿತರವನಿರ್ಮಳಶಿಖಾಳಿಯಂ ಸತತಗತಿ ಪಥಮನಡರ್ವುಜ್ಜ್ವಳಜ್ವಾಳೆಯಂ: ಆದಿಪು, ೭. ೨೭ ವ)"
ಧನ,"[ನಾ] ಸಂಪತ್ತು (ತನು ರೂಪ ವಿಭವ ಯೌವನ ಧನ ಸೌಭಾಗ್ಯ ಆಯುರಾದಿಗಳ್ಗೆಣೆ ಕುಡುಮಿಂಚಿನ ಪೊಳೆಪು ಮುಗಿಲ ನೆೞಲ್ ಇಂದ್ರನ ಬಿಲ್ ಬೊಬ್ಬುಳಿಕೆಯುರ್ಬು ಪರ್ಬಿದ ಭೋಗಂ: ಆದಿಪು, ೯. ೯. ೪೬)"
ಧನಂಜಯ,"[ನಾ] ಅರ್ಜುನ (ಅನ್ನೆಗಂ ತನ್ನ ಮಯ್ದುನನಪ್ಪ ಅಮೋಘಾಸ್ತ್ರಧನಂಜಯನ ಬರವಿನ ಸಂತಸದೊಸಗೆ ಪಡೆಮಾತಂ ಮುಂದುವರಿದಱಿಪುವಂತೆ: ಪಂಪಭಾ, ೪. ೩೨ ವ)"
ಧನದ,"[ನಾ] ಕುಬೇರ (ಧನದಂ ಕಾಂಚನಪಂಚರತ್ನಮಯಂ ರೈವೃಷ್ಟಿಯಂ ಮಾಡುವಲ್ಲಿ: ಆದಿಪು, ೭. ೨೪)"
ಧನದಾನುಚರ,"[ನಾ] ಕುಬೇರನ ಹಿಂಬಾಲಕ (ಅಱುವತ್ತುಕೋಟಿ ಧನದಾನುಚರರಂ ಅತಿರೌದ್ರಭಯಾನಕಮಾಗೆ ಕೊಂದು ಸೌಗಂಧಿಕ ಕಾಂಚನಕಮಳಹರಣಪರಿಣತನಾದಂ: ಪಂಪಭಾ, ೮. ೩೧)"
ಧನಸಂಕುಲ,"[ನಾ] ಸಂಪತ್ತೆಲ್ಲ (ಧರ್ಮಪುತ್ರನುಂ ಕುಲಧನಸಂಕುಲಗಳನೆ ತಂದಿಡೆ ಇಟ್ಟು ಅವನಾಡಿ ಸೋಲ್ತಂ ಆಕುಲಮತಿ ಮುಂದೆ ಭಾರತದೊಳೊಡ್ಡುವುದಂ ಕಡುನನ್ನಿ ಮಾೞ್ಪವೊಲ್: ಪಂಪಭಾ, ೬. ೭೨)"
ಧನು,"[ನಾ] [ಜೈನ] ಬಿಲ್ಲು, ಎತ್ತರದ ಒಂದು ಅಳತೆ (ಏೞೆ ಧನು ಮೂಱು ಮೊೞನಿಂ ಪೇೞೆ ಷಡಂಗುಲಮೆ ಮೊದಲ ನಾರಕರ ಒಡಲ್: ಆದಿಪು, ೫. ೯೨)"
ಧನುರಾಗಮ,"[ನಾ] ಧನುರ್ವಿದ್ಯೆ (ಇನಿಬರೊಳಗೀತನೊರ್ವನೆ ಧನುರಾಗಮದೆಡೆಗೆ ಕುಶಲನಕ್ಕುಂ ಅದರ್ಕೇಂ ಕಿನಿಸದಿರಿಂ ಮುನ್ನಱಿಪಿದೆಂ ಎನೆ ಭೀಷ್ಮನಲಂಪು ಮಿಗೆ ಮುಗುಳ್ನಗೆ ನಕ್ಕಂ: ಪಂಪಭಾ, ೨. ೫೫)"
ಧನುರ್ಗುಣಲತಾನಿನಾದ,"[ನಾ] ಬಿಲ್ಲಿನ ಬಳ್ಳಿಯಂತಿರುವ ಹಗ್ಗದ ಠೇಂಕಾರ (ಮನಂಪೆರ್ಚಿ ಧನುರ್ಲತಾಗುಣನಿನಾದಮನಾಲಿಸಿ ಕೇಳಲುಂ: ಪಂಪಭಾ, ೧. ೧೪೨)"
ಧನುರ್ದಂಡ,"[ನಾ] ಧನುಸ್ಸು, ಬಿಲ್ಲು (ಆತೋದ್ಯಪ್ರಗೀತಧ್ವನಿಗಳಿರೆ ಧನುರ್ದಂಡಟಂಕಾರಮಂ ಕೇಳಲುಂ: ಆದಿಪು, ೮. ೩೩)"
ಧನುರ್ಧರ,"[ನಾ] ಬಿಲ್ಲನ್ನು ಹಿಡಿದವನು (ಪಿಡಿಕೆಯ್ ತೀವಿದ ಕೂರ್ಗಣೆ ಮಡಕಾಲ್ವರಂ ಅಲೆವ ಕಚ್ಚೆ ನಿಡಿಯಸಿಯ ಒಱೆ ಕರ್ಪಿಡಿದ ಪಣೆಕಟ್ಟು ಕೆಯ್ಪಡೆ ಬೆಡಂಗನೊಳಕೊಳೆ ಧನುರ್ಧರರ್ ಪೆಣೆದೆಚ್ಚರ್: ಪಂಪಭಾ, ೧೦. ೭೧)"
ಧನುರ್ಧರಬಲ,"[ನಾ] ಬಿಲ್ಗಾರರ ಸೈನ್ಯ (ಕಾೞ್ತುಱು ಮಸಗಿದಂತೆ ಮಸಗಿದ ದುರ್ಧರ ಧನುರ್ಧರಬಲಮುಮಂ ಶ್ವೇತ ಭೀಷ್ಮರ ಪೇೞ್ದ ಓಜೆಯೊಳೆರಡುಂ ಪಡೆಗಳ ಪಡೆವಳರ್ಕಳ್ ಕುರುಕ್ಷೇತ್ರದೊಳ್ ಚಿತ್ರಿಸಿದಂತೆ ಒಡ್ಡಿ ನಿಂದಾಗಳ್: ಪಂಪಭಾ, ೧೦. ೫೧ ವ)"
ಧನುರ್ಧರಾಗ್ರಗಣ್ಯ,"[ನಾ] ಶ್ರೇಷ್ಠ ಬಿಲ್ವಿದ್ಯೆಗಾರ (ಅಂತು ಧನುರ್ಧರಾಗ್ರಗಣ್ಯನಾಗಿರ್ದೊಂದು ದಿವಸಂ ತನ್ನ ತೊಡೆಯ ಮೇಲೆ ತಲೆಯನಿಟ್ಟು ಪರಶುರಾಮಂ ಮಱೆದೊಱಗಿದಾ ಪ್ರಸ್ತಾವದೊಳ್: ಪಂಪಭಾ, ೧. ೧೦೪ ವ)"
ಧನುರ್ವೇದ,"[ನಾ] ಅಸ್ತ್ರಶಾಸ್ತ್ರ, ಒಂದು ಉಪವೇದ (ಧನುರ್ವೇದ ಹಸ್ತಿ ಅಶ್ವ ತಂತ್ರ ರತ್ನಪರೀಕ್ಷೆಗಳುಮಂ .. .. ಉಪದೇಶಂಗೆಯ್ದು: ಆದಿಪು, ೮. ೬೦ ವ)"
ಧಮ್ಮಿಲ್ಲ,"[ನಾ] ತುರುಬು (ಮೊಗಮಂ ತಾವರೆ ಕಣ್ಣನುತ್ಪಳದಳಂ ಧಮ್ಮಿಲ್ಲಮಂ ಸೋಗೆ .. .. ಪೋಲ್ತುವು: ಆದಿಪು, ೬. ೮೫)"
ಧರ,"[ನಾ] ಬೆಟ್ಟ (ಸುರಸಭೆಯಂತೆ ವಜ್ರಿಲಸಿತಂ ಧರನಂತೆ ಉರುಬಾಣಸಂಭೃತಂ: ತ್ರಿಷಷ್ಟಿಪು, ೨೭. ೧೫)"
ಧರಣಿ,"[ನಾ] ಭೂಮಿ, ರಾಜ್ಯ (ಲಾಕ್ಷಾಗೃಹಮಂ ಪುಗಿಸಲುಂ ಅಕ್ಷಕ್ರೀಡೆಯೊಳೆ ಧರಣಿಯಂ ಕೊಳಲುಂ ಪಿಂಗಾಕ್ಷಂಗೆ ವೇೞ್ದು ಸೈರಿಸದೆ ಆಕ್ಷೇಪದಿಂ ಎಮ್ಮನಿಲ್ಲಿ ಛಿದ್ರಿಸ ಬಂದೈ: ಪಂಪಭಾ, ೭. ೩೨)"
ಧರಣೀಂದ್ರ,"[ನಾ] [ಜೈನ] ಪಾರ್ಶ್ವನಾಥ ತೀರ್ಥಂಕರನ ಯಕ್ಷ; ಭವನವಾಸಿ ದೇವನಾದ ನಾಗೇಂದ್ರ (ಧರಣೀಂದ್ರನಱಿದು ಭೋಂಕೆನೆ ಧರಾತಳಂ ಬಿರಿಯೆ ನೆಗೆದು ಬರ್ಪಂ: ಆದಿಪು, ೯. ೧೦೦); ಸರ್ಪರಾಜ (ತಿಸರಮಿದಾವುದಕ್ಕ ಧರಣೀಂದ್ರನ ಕೊಟ್ಟುದು ವಜ್ರದಾಳಿ ಕಣ್ಗೆಸೆವುವುದಿದಾವುದು: ಪಂಪಭಾ, ೪. ೮೬)"
ಧರಣೀವಿಭಾಗ,"[ನಾ] ಭೂಪ್ರದೇಶ (ಕರಿಯ ಮುಗಿಲ್ಗಳಿಂ ಗಗನಮಂಡಳಮೊಪ್ಪಿರೆ ಸೋಗೆಯಿಂ ವನಾಂತರಂ ಎಸೆದು ಒಪ್ಪೆ ತೋರ್ಪ ಮೊಳೆವುಲ್ಗಳಿನೀ ಧರಣೀವಿಭಾಗಂ ಒಪ್ಪಿರೆ: ಪಂಪಭಾ, ೭. ೨೩)"
page,2
ಧರಣೀಶ,"[ನಾ] ಮಹಾರಾಜ (ನರರ ಐಶ್ವರ್ಯದ ಪೊದಳ್ಕೆಗಳ್ ಕರಗುವವೋಲ್ ಶರದಂಬುಧರಂ ಭೋಂಕೆನೆ ಕರಗಿದೊಡೆ ಎರ್ದೆ ಕರಗಿ ಕೊರಗಿದಂ ಧರಣೀಶಂ: ಆದಿಪು, ೪. ೬೪)"
ಧರಣೀಸುತ,"[ನಾ] ಭಗದತ್ತ (ಧರಣೀಸುತನೞಿದಂ ದಿಕ್ಕರಿ ಕೆಡೆದುದು ನರಶರಂಗಳಿಂ: ಪಂಪಭಾ, ೧೧. ೮೨)"
ಧರಣೇಂದ್ರ,"[ನಾ] [ಧರಣ+ಇಂದ್ರ] ನಾಗರಾಜ (ಅಂಬರಭೂಷಣ ಮಾಲಾಡಂಬರದ ಬೆಡಂಗನಮರನರ್ತಕಿ ಗಡಂ ಏನೆಂಬುದೊ ಧರಣೇಂದ್ರಂಗಂ ಅಳುಂಬಳಂ ಪೊಗೞಲ್ಕೆ ರೂಪು ನೀಳಾಂಜನೆಯಾ: ಆದಿಪು, ೯. ೧೭) [‘ಧರಣೇಂದ್ರ’ ಎಂಬುದು ನರಸಿಂಹಶಾಸ್ತ್ರಿಗಳು ಒಪ್ಪಿದ ರೂಪ]"
ಧರಾಚಕ್ರ,"[ನಾ] ಭೂಮಂಡಲ (ಬೆಸಕೆಯ್ದತ್ತು ಸಮುದ್ರಮುದ್ರಿತ ಧರಾಚಕ್ರಂ .. .. ಸಮಂತೆಂಬಿನಂ ಜಸಮಾಪಾಂಡುರಮಾದುದು ನೃಪರೊಳಾರಾ ಪಾಂಡುರಾಜಂಬರಂ: ಪಂಪಭಾ, ೧. ೧೧೦)"
ಧರಾತಳ,"[ನಾ] ಭೂಮಿ (ಆಕೆಯ ಬಗೆದ ಬಗೆಯೊಳೊಡಂಬಡುವಂತೆ ಕುಲಗಿರಿಗಳ ಬಿಣ್ಪುಮಂ ಧರಾತಳದ ತಿಣ್ಪುಮಂ .. .. ಇಂದ್ರಂ ಸಂಕ್ರಮಿಸಿ ನಿಜನಿವಾಸಕ್ಕೆ ಪೋದಂ: ಪಂಪಭಾ, ೧. ೧೩೯ ವ)"
ಧರಾತಳನಿಷ್ಠಲಲಾಟಪಟ್ಟ,"[ನಾ] ಭೂಮಿಗೆ ತಾಕಿದ ಹಣೆಯ ಪ್ರದೇಶವುಳ್ಳವನು, ಸಾಷ್ಟಾಂಗವೆರಗಿದವನು (ನಿಜಾನುಜಸಹಿತಂ ಇದಿರ್ವಂದು ಧರಾತಳನಿಷ್ಠಲಲಾಟಪಟ್ಟಂ ಸಾಷ್ಟಾಂಗವೆಱಗಿ ಪೊಡಮಟ್ಟು: ಪಂಪಭಾ, ೭. ೫೯ ವ)"
ಧರಾಭಾರ,"[ನಾ] ರಾಜ್ಯಭಾರ (ನೀನೆ ಜೆಟ್ಟಿಗನೈ ಮುನ್ನಿನ ಒಱಂಟು ವೇಡ ಮಗನೇ ಕೈಕೊಳ್ ಧರಾಭಾರಮಂ: ಪಂಪಭಾ, ೧. ೮೧)"
ಧರಾಮರ,"[ನಾ] [ಧರಾ+ಅಮರ] ಭೂಸುರ, ಬ್ರಾಹ್ಮಣ (ಧರಾಮರವೇಷದೊಳ್ ಒಂದು ವರುಷಮಿರ್ಪನ್ನೆಗಂ ಒಂದು ದಿವಸಂ: ಪಂಪಭಾ, ೩. ೨೨ ವ)"
ಧರಾಯುವತೀಶ,"[ನಾ] [ಧರಾಯುವತಿ+ಈಶ] ಭೂಮಿ ಎಂಬ ಹೆಣ್ಣಿನ ಒಡೆಯ (ಅವಿಕಳನಿಯಮಶ್ರೀಯನಳವಡಿಸಿ ನಿಂದ ಧರಾಯುವತೀಶನಂ ಉದಾತ್ತನಾರಾಯಣನಂ ಕಂಡು: ಪಂಪಭಾ, ೮. ೧)"
ಧರಾಲಲನಾಧೀಶ,"[ನಾ] ಭೂಮಿ ಎಂಬ ಹೆಣ್ಣಿನ ಒಡೆಯ, ರಾಜ (ಭೂತಲಪತಿ ಬೞಿಯಟ್ಟಿ ಬರಿಸೆ ಪೆಱತೊಂದೆಡೆಯೊಳ್ ಮಲರಹಿತರ್ ಬಂದು ಧರಾಲಲನಾಧೀಶಂಗೆ ವಿನತಮಸ್ತಕರಾದರ್: ಆದಿಪು, ೧೫. ೧೦)"
ಧರಾವಿಭಾಗ,"[ನಾ] ಭೂಭಾಗ (ಪನ್ನಗಕೇತಂಗೆ ಧರಾವಿಭಾಗಮನಿತ್ತು ಸಂಪನ್ನಯೋಗನಿಯೋಗದಿಂದಂ ಅರಣ್ಯದೊಳ್ ನೆಲೆಸಿರ್ದು: ಪಂಪಭಾ, ೯. ೧೭)"
ಧರಿತ್ರಿ,"[ನಾ] ಲೋಕ (ಮಗನೆಂಬಂತು ಧರಿತ್ರಿ ನಿನ್ನನುಜರಂ ಕೈಕೊಂಡು ಮುಂ ಪೂಣ್ದ ನನ್ನಿಗೆ ಬನ್ನಂ ಬರಲೀಯದೆ: ಪಂಪಭಾ, ೧. ೮೧); [ನಾ] ಭೂಮಿ (ಕವಿದುವು ಕಾಳ ನೀಳ ಜಳದಾವಳಿ ವಾರಿಧಿಗಳ್ ಧರಿತ್ರಿಯಂ ಕವಿದುವು ಗಾಳಿಗಳ್ ಪ್ರಳಯಕಾಲಮನಾಗಿಸಲೆಂದೆ ಲೋಕಮಂ ಕವಿದುವು: ಪಂಪಭಾ, ೨. ೭೭)"
ಧರೆ,"[ನಾ] ಭೂಮಿ (ಏಂ ಗಾವಿಲನಯೊ ನಿನ್ನಂ ನುಂಗುವುದರ್ಕೆ ಇವರಂ ಎತ್ತವೇೞ್ಕುಮೇ ನೆರಮಂ ಸಂಗಳಿಸಲ್ವೇೞ್ಕುಮೇ ಮಾತಂಗವಿರೋಧಿಗೆ ಕುರಂಗಸಂಗರ ಧರೆಯೊಳ್: ಪಂಪಭಾ, ೩. ೧೭); [ನಾ] ನೆಲ (ಆ ಕಮಳಾಕರಮಂ ಪೊಕ್ಕು ಆಕಾಶಧ್ವನಿಯಂ ಉಱದೆ ಕುಡಿದು ಅರಿಭೂಪಾನೀಕ ಭಯಂಕರನುಂ ಗಡಂ ಏಕೆಂದಱಿಯೆಂ ಬೞಲ್ದು ಜೋಲ್ದಂ ಧರೆಯೊಳ್: ಪಂಪಭಾ, ೮. ೪೧)"
ಧರೆಗಿಳಿ,"[ಕ್ರಿ] ಭೂಮಿಗೆ ಅವತರಿಸು (ಸುರನದಿಯ ನೀರೊಳ್ ಮಿಂದು ಇನನಂ ನೋಡಿ ನಿನ್ನ ದೊರೆಯನೆ ಮಗನಕ್ಕೆ ಎಂದಾಹ್ವಾನಂಗೆಯ್ಯಲೊಡಂ ದಲ್ ಧರೆಗಿೞಿದನಂದು ದಶಶತಕಿರಣಂ: ಪಂಪಭಾ, ೧. ೯೧)"
ಧರ್ಮ,"[ನಾ] ವೈಯಕ್ತಿಕ ಬದುಕಿನ ಸಾರ್ಥಕ್ಯದ ನೆಲೆ (ನೆಗೞ್ದ ಆದಿಪುರಾಣದೊಳ್ ಅಱಿವುದು ಕಾವ್ಯಧರ್ಮಮಂ ಧರ್ಮಮುಮಂ: ಆದಿಪು, ೧. ೩೮); [ನಾ] ನಂಬಿಕೆ ಆಚರಣೆಗಳ ಕಟ್ಟಳೆ (ಈ ಸಂಸೃತಿಯೊಳ್ ಧರ್ಮಾಧರ್ಮಸ್ಥಿತಿಯೆ ವಲಂ ಸ್ವರ್ಗನರಕಸುಖದುಃಖಕರಂ: ಆದಿಪು, ೭. ೭೭); [ನಾ] ಯಮ (ಪುಟ್ಟುವುದುಂ ಧರ್ಮಮೊಡವುಟ್ಟಿದುದು ಈತನೊಳೆ ಧರ್ಮನಂಶದೊಳ್ ಈತಂ ಪುಟ್ಟಿದನೆಂದಾ ಶಿಶುಗೊಸೆದಿಟ್ಟುದು ಮುನಿಸಮಿತಿ ಧರ್ಮಸುತನೆನೆ ಪೆಸರಂ: ಪಂಪಭಾ, ೧. ೧೨೨); [ನಾ] ಕರುಣೆ, ಕೃಪೆ (ನಿಮ್ಮಯ ಧರ್ಮದ ಮಕ್ಕಳೆವು ಎಮ್ಮಂ ಕಡೆಗಣಿಸಿ ನಿಮಗೆ ನೆಗೞ್ವುದು ದೊರೆಯೇ: ಪಂಪಭಾ, ೧೧. ೧೨೮)"
ಧರ್ಮಗಳ್,"[ನಾ] {ಧರ್ಮ+ಕಳ್] ಬಿಟ್ಟಿ ಹೆಂಡ (ಕಿಱಿಯರ್ ಪಿಱಿಯರಱಿದು ಪೊಡೆವಟ್ಟು ಧರ್ಮಗಳ್ಗುಡಿವರ್ಗೆಲ್ಲಂ ಮೀಸಲ್ಗಳ್ಳನೆಱೆದು: ಪಂಪಭಾ, ೪. ೮೭ ವ)"
ಧರ್ಮಜ,"[ನಾ] ಯಮನ ಮಗ, ಯುಧಿಷ್ಠಿರ (ಶ್ರೀದಿವ್ಯಕಾಂತಾಜನಂ ತೊಡವು ಎಂಬೊಂದುಮಂ ಆ ಸುರಾಸುರರಿಂ ಆ ಗೋವಿಂದನಿಂ ಮುನ್ನೆ ಕೋಳ್ಪಡೆದು ಅಂಭೋನಿಧಿಯಂತೆ ಬಂದು ನೆಗೞ್ದು ಇಂದ್ರಪ್ರಸ್ಥಮಂ ಧರ್ಮಜಂ: ಪಂಪಭಾ, ೪. ೯)"
ಧರ್ಮತನಯ,"[ನಾ] ಧರ್ಮಜ (ಧವಳಹಯಂ ಧವಳರಥಂ ಧವಳ ಉಷ್ಣೀಷಂ ಶಶಾಂಕಸಂಕಾಶ ಯಶೋಧವಳಿತ ಭುವನಂ ತಾಗಿದಂ ಅವಯವದಿಂ ಬಂದು ಧರ್ಮತನಯನ ಬಲದೊಳ್: ಪಂಪಭಾ, ೧೧. ೩೯)"
ಧರ್ಮತನೂಜ,"[ನಾ] [ಯಮ]ಧರ್ಮನ ಮಗ, ಯುಧಿಷ್ಠಿರ (ಧರ್ಮತನೂಜಂಗೆ ವಿರಾಟಂ ಅವನತಮಣಿಮಕುಟಂ ಇಂತೆಂದು ಬಿನ್ನಪಂಗೆಯ್ದಂ: ಪಂಪಭಾ, ೯. ೬ ವ)"
ಧರ್ಮಧ್ಯಾನ,"[ನಾ] [ಜೈನ] ಧರ್ಮದ ವಿಷಯಗಳನ್ನು ಕುರಿತು ಸದಾ ಚಿಂತಿಸುವುದು; ಧ್ಯಾನಚತುಷ್ಟಯಗಳಲ್ಲಿ ಒಂದು, (ಆಜ್ಞಾವಿಚಯಂ ಅಪಾಯವಿಚಯ ವಿಪಾಕವಿಚಯ ಸಂಸ್ಥಾನವಿಚಯಮೆಂಬ ನಾಲ್ಕುಂ ಧರ್ಮಧ್ಯಾನಮಂ ಧ್ಯಾನಿಸುತ್ತುಂ: ಆದಿಪು, ೧೦. ೧೪ ವ)"
page,3
ಧರ್ಮಪತ್ನಿ,"[ನಾ] ಧಾರ್ಮಿಕವಾಗಿ ಮದುವೆಯಾದ ಹೆಂಡತಿ (ನಾಳಿನ ಬಾರಿಯೆಮ್ಮ ಮೇಲೆ ಬಂದುದೆಮ್ಮ ಮನೆಯೊಳ್ ಆನುಂ ಎಮ್ಮ ಧರ್ಮಪತ್ನಿಯುಂ ಮಗನುಂ ಮಗಳುಂ ಇಂತೀ ನಾಲ್ವರೆ ಮಾನಸರ್: ಪಂಪಭಾ, ೩. ೨೫ ವ)"
ಧರ್ಮಪುತ್ರ,"[ನಾ] ಧರ್ಮನಂದನ (ಧರ್ಮಪುತ್ರನುಂ ಕುಲಧನಸಂಕುಲಗಳನೆ ತಂದಿಡೆ ಇಟ್ಟವಂ ಆಡಿ ಸೋಲ್ತಂ: ಪಂಪಭಾ, ೬. ೭೨)"
ಧರ್ಮಪೋತ,"[ನಾ] ಧರ್ಮವೆಂಬ ಹಡಗು (ವಿಷಯಭೋಗಾಸವ ಅತ್ಯಂತಸೇವಾಮದದಿಂದಂ ಧರ್ಮಪೋತಚ್ಯುತರ್: ಆದಿಪು, ೯. ೫೮)"
ಧರ್ಮಭಂಡಾರ,"[ನಾ] ದಾನಕಾರ್ಯಗಳಿಗೆ ಮೀಸಲಾದ ಕೋಶ (ಹರಿಗನ ಧರ್ಮಭಂಡಾರದಂತೆ ಸಾರಮಾದುದು ಬಿಟ್ಟಗ್ರಹಾರಂ ಆ ಸಬ್ಬಿಸಾಸಿರದೊಳಂ ಧರ್ಮವುರಂ: ಪಂಪಭಾ, ೧೪. ೫೬)"
ಧರ್ಮಶಾಸ್ತ್ರ,"[ನಾ] ಮನು, ಬೃಹಸ್ಪತಿ, ದಕ್ಷ, ಗೌತಮ, ಯಮ, ಅಂಗೀರಸ, ಯೋಗೀಶ್ವರ, ಪ್ರಚೇತಾ, ಶಾತಾತಪ, ಪರಾಶರ, ಸಂವರ್ತ, ಉಶನಸ, ಶಂಖ, ಲಿಖಿತ, ಅತ್ರಿ, ವಿಷ್ಣು, ಆಪಸ್ತಂಬ, ಹಾರೀತ ಎಂಬುವವರ ಹದಿನೆಂಟು ಸ್ಮೃತಿಗಳು (ಪದಿನೆಂಟು ಧರ್ಮಶಾಸ್ತ್ರಂಗಳೊಳಂ, ನಾಲ್ಕುವೇದಂಗಳೊಳಂ ಆಱಂಗದೊಳಂ: ಪಂಪಭಾ, ೨. ೩೪ ವ)"
ಧರ್ಮಶ್ರವಣ,"[ನಾ] ಧರ್ಮದ ಪ್ರವಚನ (ಪಱಿವಿಡಲಣಮೀಯದವರಂ ಅವರ್ಗಳ ಬಾೞೊಳ್ ನಿಱಿಸಲ್ ಬಗೆದೈ ಕರಮೆನೆ ಉಱದೆ ಇರ್ಕುಮೆ ನಿನ್ನ ಪೇೞ್ದ ಧರ್ಮಶ್ರವಣಂ: ಪಂಪಭಾ, ೯. ೪೫)"
ಧರ್ಮಸಂತತಿ,"[ನಾ] ಧರ್ಮದ ಮುಂದುವರಿಕೆ (ಗೃಹಸ್ಥಧರ್ಮದಿಂದಂ ನೀನೆಂತಂತೆ ಸಲೆ ನೆಗೞೆ ಜಗತೀಸಂತತಿ ನಿಲೆ ನಿನ್ನ ಧರ್ಮಸಂತತಿ ನಿಲ್ಕುಂ: ಆದಿಪು, ೮. ೧೩)"
ಧರ್ಮಸುತ,"[ನಾ] ಯುಧಿಷ್ಠಿರ (ಪುಟ್ಟುವುದುಂ ಧರ್ಮಂ ಒಡವುಟ್ಟಿದುದು ಈತನೊಳೆ ಧರ್ಮನಂಶದೊಳ್ ಈತಂ ಪುಟ್ಟಿದನೆಂದಾ ಶಿಶುಗೊಸೆದಿಟ್ಟುದು ಮುನಿಸಮಿತಿ ಧರ್ಮಸುತನೆನೆ ಪೆಸರಂ: ಪಂಪಭಾ, ೧. ೧೨೨)"
ಧರ್ಮಾತ್ಮಜ,"[ನಾ] ಧರ್ಮರಾಯ, ಯುಧಿಷ್ಠಿರ (ಧರ್ಮಾತ್ಮಜಂ ಕೇಳ್ದು ಆ ಹರಿ ಪೇೞ್ದುದೊಂದು ನಯದಿಂದಾ ರಾತ್ರಿಯೊಳ್ ಪೋಗಿ ಕುಂಭಜನಂ ಕಂಡು: ಪಂಪಭಾ, ೧೧. ೧೨೬)"
ಧವಳಂ,"[ಗು] ಬಿಳಿಯ (ಧವಳಹಯಂ ಧವಳರಥಂ ಧವಳ ಉಷ್ಣೀಷಂ ಶಶಾಂಕಸಂಕಾಶ ಯಶೋಧವಳಿತ ಭುವನಂ ತಾಗಿದಂ ಅವಯವದಿಂ ಬಂದು ಧರ್ಮತನಯನ ಬಲದೊಳ್: ಪಂಪಭಾ, ೧೧. ೩೯)"
ಧವಳಚ್ಛತ್ರಚ್ಛನ್ನ,"[ಗು] [ಧವಳಚ್ಛತ್ರತ್+ಛನ್ನ] ಬೆಳ್ಗೊಡೆಯಿಂದ ಮುಚ್ಚಿದ (ಉನ್ನತ ಧವಳಚ್ಛತ್ರಚ್ಛನ್ನ ವಿಯತ್ತಳನಂ ಇಂದುಕುಳತಿಳಕನಂ ಇಂತು ಅನ್ನೆಯದಿಂದ ಈ ಪೞುವಿನೊಳ್ ಎನ್ನರಸನಂ ಇಂತು ಬಿದಿಯೆ ತಂದಿಕ್ಕುವುದೇ: ಪಂಪಭಾ, ೨. ೨೨)"
ಧವಳಯಶಂ,"[ನಾ] ನಿರ್ಮಲ ಕೀರ್ತಿಯುಳ್ಳವನು (ನರಸಿಂಗಂಗತಿ ಧವಳಯಶಂ ಯುದ್ಧಮಲ್ಲನಗ್ರಸುತಂ ತದ್ಭುವನ ಪ್ರದೀಪನಾಗಿರ್ದವಾರ್ಯ ವೀರ್ಯಂಗೆ ಬದ್ದೆಗಂ ಪಿರಿಯ ಮಗಂ: ಪಂಪಭಾ, ೧. ೨೩)"
ಧವಳವಟ್ಟ,"[ನಾ] ಬಿಳಿಯ ಬಟ್ಟೆ (ಸಾಹಿಯಾಣದ ಚೀನದ ಧವಳವಟ್ಟದ ಜೊಂಗದ ದೇವಾಂಗದ ಸಕಳವಟ್ಟೆಗಳುಮಂ: ಆದಿಪು, ೪. ೩೪ ವ)"
ಧವಳಾಕ್ಷತ,"[ನಾ] ಬಿಳಿಯ ಅಕ್ಷತೆಕಾಳು (ಪರಸುವ ಪೌರವೃದ್ಧರ ಕುಲಾಂಗನೆಯರ್ಕಳ ಸಾಧುವಾದದೊಳ್ ಬೆರಸಿ ಸಮಂತು ಸೂಸುವ ಜಲಾರ್ದ್ರಲಸದ್ಧವಳಾಕ್ಷತಂಗಳೊಳ್: ಪಂಪಭಾ, ೨. ೯೫)"
ಧವಳಾಕ್ಷಿ,"[ನಾ] ಬೆಳ್ಳಗೆ ಹೊಳೆಯುವ ಕಣ್ಣುಳ್ಳವಳು (ಕಣ್ಣಱಿಯದ ಬೆಳ್ಳಂ ಅಲ್ಲೆಂ ಅಱಿದೆಂ ಧವಳಾಕ್ಷಿಯ ನೋಟದಂದಮಂ: ಪಂಪಭಾ, ೪. ೭೬)"
ಧವಳಾತಪತ್ರೇಶ್ವರ,"[ನಾ] ಬೆಳ್ಗೊಡೆಯ ಒಡೆಯ, ಮಹಾರಾಜ (ನಿಮಗೆ ಮಗನುಚಿತ ಧವಳಾತಪತ್ರೇಶ್ವರಂ ದಿವದಿನವತರಿಪಂ ಅಮಿತಪುಣ್ಯೋದಯಂ: ಆದಿಪು, ೭. ೨೭ ರಗಳೆ)"
ಧವಳಾತಪವಾರಣ,"[ನಾ] ಬೆಳ್ಗೊಡೆ (ಧವಳಾತಪವಾರಣ ವಿಭೂತಿಯನುೞಿದು ನೆUೞ್ದುಪಾಸಕನಾದಂ: ಆದಿಪು, ೬. ೬)"
ಧವಳಿಸು,"[ಕ್ರಿ] ಬೆಳ್ಳಗಾಗು, ಕಾಂತಿಯುಕ್ತವಾಗು (ತಱತಱಾಗಿರ್ದ ಕುಂಕುಮದ ನಿಜವದನಮಂ ತೆಱೆದ ಕಣ್ಗಳೊಳೆ ಧವಳಿಸಿದ ನಿಜವದನಮಂ: ಆದಿಪು, ೭. ೨೭ ರಗಳೆ)"
ಧಾತಕೀ,"[ನಾ] ಅರೆಹೂ, ಮರಾಟಿಮೊಗ್ಗು (ಪಿಷ್ಟೋದಕ ಧಾತಕೀ ಗುಡ ಸಮಯೋಗದಿಂದಂ ಎಂತು ಮದವಿಕಾರಮೆಸೆದಪ್ಪುದು ಅಂತೆ: ಆದಿಪು, ೨. ೯ ವ)"
ಧಾತಕೀಷಂಡ,"[ನಾ] ಪುಷ್ಕರದ್ವೀಪದ ಒಂದುಭಾಗ; ಧಾತಕೀವೃಕ್ಷವು ಹೇರಳವಾಗಿರುವ ಪ್ರದೇಶ: (ಈ ಧಾತಕೀಷಂಡದ ಮೂಡಣ ಮಂದರದಪರವಿದೇಹದ ಸೀತಾನದಿಯ ಬಡಗಣ ತಡಿಯ ಗಂಧಿಳವಿಷಯದ ಪಾಟಳಿಗ್ರಾಮದೊಳ್: ಆದಿಪು, ೩. ೩೩ ವ)"
page,4
ಧಾತುಮಳ,"[ನಾ] [ಜೈನ] ಇಂದ್ರಿಯಗಳಿಂದ ಹುಟ್ಟುವ ಕೊಳೆ, ಬೆವರು ಮುಂತಾದವು (ಧಾತುಮಳದೋಷರಹಿತಂ ವೀತನಖ ಶ್ಮಶ್ರು ಕೇಶ ಲೋಮಂ ಶೋಭಾನ್ವೀತಪರಿಪೂರ್ಣಯೌವನಂ: ಆದಿಪು, ೬. ೩೮)"
ಧಾತ್ರ,"[ನಾ] ಬ್ರಹ್ಮ (ಏಂ ಜಾಣನೋ ಧಾತ್ರಂ ರೂಪನಿಷ್ಪಾದನವಿಧಿಯೊಳಿವಂ ಮುನ್ನಮೇಂ ನೋಂಪಿಯಂ ನೋಂತನೊ: ಅದಿಪು, ೩. ೯೧); [ನಾ] ವಿಧಿ (ಸೀತೆ ಕಡಂಗಿ ಕಾಯ್ದು ಕಡೆಗಣ್ಚಿದಳಪ್ಪೊಡೆ ಧಾತ್ರನಿಂ ತೊದಳ್ವಾತಿನೊಳೇನೋ ಪಾಂಡವರ ಕೆಯ್ಯೊಳೆ ನಿನ್ನ ನಿಸೇಕಮಾಗದೇ: ಪಂಪಭಾ, ೯. ೪೯)"
ಧಾತ್ರಿ,"[ನಾ] ಭೂಮಿ (ಪ್ರತಿಮೆಗಳೞ್ತು ಮೊೞಗಿದುದತಿರಭಸದೆ ಧಾತ್ರಿ ದೆಸೆಗಳುರಿದುವು ಭೂತಪ್ರತತಿಗಳಾಡಿದುವು ಒಳಱಿದವು ಅತಿ ರಮ್ಯಸ್ಥಾನದೊಳ್ ಶಿವಾನಿವಹಂಗಳ್: ಪಂಪಭಾ, ೧. ೧೩೩)"
ಧಾನುಷ್ಕಬಳ,"[ನಾ] ಬಿಲ್ಗಾರರ ಪಡೆ (ಅನೇಕ ವರ್ಣಾಕೀರ್ಣ ತ್ರಿಸರವೇಣಿಕಾ ಗಾಢಗ್ರಥಿತ ತ್ರಪುಷಕೋಶ ಗುಪ್ತಗುಲ್ಫಾಂತರ ಪ್ರಾಪ್ತ ಖಡ್ಗಧೇನುಕಂ ಆಂಧ್ರಧಾನುಷ್ಕ ಬಳಂ: ಆದಿಪು, ೧೩. ೪೫ ವ)"
ಧಾನ್ಯಕ,"[ನಾ] ಕೊತ್ತುಂಬರಿ (ರಾಜಮಾಷ ಆಢಕೀ ನಿಷ್ಪಾವ ಚಣಕ ಕುಸುಂಭ ಕಾರ್ಪಾಸ ಸರ್ಷಪ ಜೀರಕ ಧಾನ್ಯಕಾದಿ ವಿವಿಧ ಧಾನ್ಯಭೇಧಂಗಳುಂ: ಆದಿಪು, ೬. ೭೨ ವ)"
ಧಾನ್ಯಸಂಚಯ,"[ನಾ] ದವಸದ ದಾಸ್ತಾನು (ಶಿರೋವ್ಯೂಢ ಧಾನ್ಯಸಂಚಯೋಪಭೋಗಿ ಜನ ನಿವಾಸಿಗಳಪ್ಪ ಸಂವಾಹಂಗಳುಮಂ: ಆದಿಪು, ೮. ೬೩ ವ)"
ಧಾನ್ಯಸಮಿತಿ,"[ನಾ] ದವಸದ ರಾಶಿ (ಪುದಿದ ತಱಗೆಲೆಗಳಂ ಕಂಡುದಱಿಂದಂ ಧಾನ್ಯಸಮಿತಿ ನೀರಸಮಕ್ಕುಂ: ಆದಿಪು, ೧೫. ೪೬)"
ಧಾಮ,"[ನಾ] ತೇಜಸ್ಸು ಮತ್ತು ವಾಸಸ್ಥಾನ (ವಿಪುಳಯಶಃಪಿಂಡಂ ಪುಣ್ಯಪುಂಜಂ ಕ್ಷತ್ರಧಾಮಧಾಮಂ ತಾನಾ ನೃಪಸುತಂ: ಆದಿಪು, ೮. ೪೪)"
ಧಾರಾ,"[ನಾ] ಸುರಿದ [ನೀರು] (ದುರ್ಯೋಧನಂ ಅತಿಸಂಭ್ರಮಾಕುಳಿತ ಪರೀತಜನ ಉಪನೀತ ಚಂದನಕರ್ಪೂರಮಿಶ್ರಿತ ಹಿಮಶಿಶಿರ ಧಾರಾಪರಿಷೇಕದಿಂದ ಎಂತಾನುಂ ಮೂರ್ಛೆಯಿಂದೆೞ್ಚತ್ತು: ಪಂಪಭಾ, ೧೩. ೨ ವ); [ನಾ] ಅಲಗು (ತದೀಯ ಕೌಕ್ಷೇಯP ಧಾರಾವಿದಾರಿತಶರೀರನುಂ ಆಗಿ ಬಿೞ್ದಿರ್ದ ಶರಾಚಾರ್ಯರಂ ಕಂಡು: ಪಂಪಭಾ, ೧೩. ೫೫ ವ)"
ಧಾರಾಗೃಹ,"[ನಾ] ತಂಪಾಗಿರಲು ನೀರು ಎರಚುವ ಏರ್ಪಾಟಿರುವ ಮನೆ (ಪಲವುಂ ಧಾರಾಗೃಹಂಗಳ್ ಅತನುವಿಕಾರಮಂ ಒದವಿಪುದು ದೇವದಂಪತಿಗದಱೊಳ್: ಆದಿಪು, ೬. ೯೫)"
ಧಾರಾಜಳಂ,"[ನಾ] [ಮಳೆಯಂತೆ] ಸುರಿಯುವ ನೀರು (ಎಯ್ತಂದರಂ ತೊಱೆಕೊಳ್ವಂತಿರೆ ಕೊಂಡುವು ಅಂದು ಅರಿಗನೆಚ್ಚ ಉಗ್ರೇಷುಧಾರಾಜಳಂ: ಪಂಪಭಾ, ೫. ೨೧)"
ಧಾರಾಸಾರ,"[ನಾ] ಧಾರಾಕಾರವಾದ ಮಳೆ (ತದಂಘ್ರಿಪದ ದಳಂ ನವಕುಸುಮಾಳಿಗಳೆನಿಸಿದುವು ಅವಿರಳತರ ರತ್ನಪುಷ್ಪ ಧಾರಾಸಾರಂ: ಆದಿಪು, ೧೦. ೩)"
ಧಾರೆ,"[ನಾ] ಆಯುಧಧ ಅಲಗು (ಇರ್ಪತ್ತೊಂದು ಸೂೞ್ವರಂ ಪೇೞೆ ಪೆಸರಿಲ್ಲದಂತು ಕೊಂದು ತಂದೆಯ ಪಗೆಗೆಂದಲ್ಲಿಯೆ ತಂದು ನಿಜನಿಶಿತಪರಶುಧಾರೆಗಳಿಂ ನೆತ್ತರ್ ಸೂಸಿ ಪಾಯೆ ಕಡಿದು: ಪಂಪಭಾ, ೯. ೧೦೪ ವ); [ನಾ] ಪ್ರವಾಹ (ಅವರ ನೆತ್ತರ ಧಾರೆಯೊಳ್ ತೀವಿ ತನ್ನ ತಾಯಂ ನೀರಿೞಿಪಲುಂ ತಾನುಂ ಮಿಂದು ತಂದೆಗೆ ನೀರ್ಗುಡಲುಂ ಎಂದು ಮಾಡಿದ: ಪಂಪಭಾ, ೯. ೧೦೪ ವ)"
ಧಾರ್ತರಾಷ್ಟ್ರ,"[ನಾ] ಧೃತರಾಷ್ಟ್ರನ ಮಗ, ದುರ್ಯೋಧನ (ಊರುಯುಗ್ಮಂ ಮುಱಿದೆತ್ತಂ ನುಚ್ಚುನೂಱಾಗೆ ಕೆಡೆದಂ ಇಳಾಭಾಗದೊಳ್ ಧಾರ್ತರಾಷ್ಟ್ರಂ: ಪಂಪಭಾ, ೧೩. ೯೬)"
ಧಿಷಣ,"[ನಾ] ಪ್ರತಿಭಾವಂತ (ಧಿಷಣರ ಕೃತಿಗಳೊಳೆಸೆವ ಅಭಿಲಷಿತಗುಣಂಗಳನೆ ಬಿಸುಟು ಮಾತ್ಸರ್ಯ ಮಹಾವಿಷಮಮತಿಯಿಂದೆ ದೋಷಾಮಿಷಮನೆ ಪೊರ್ದಿರ್ಪುವಲ್ತೆ ಕುಕವಿಬಕಂಗಳ್: ಆದಿಪು, ೧. ೨೨)"
ಧುರ,"[ನಾ] ಯುದ್ಧ (ಸುರ ದನುಜ ಭುಜಗ ವಿದ್ಯಾಧರ ನರ ಸಂಕುಲದೊಳ್ ಆರನಾದೊಡಂ ಏನೋ ಗರಮುಟ್ಟೆ ಕೊಲ್ಗುಂ ಇದು ನಿಜವಿರೋಧಿಯಂ ಧುರದೊಳ್ ಎಂದು ಶಕ್ತಿಯನಿತ್ತಂ: ಪಂಪಭಾ, ೧. ೧೦೩)"
ಧುರಂಧರ,"[ನಾ] ಹೊಣೆಗಾರ, ಭಾರ ಹೊತ್ತವನು (ಬಲದೇವ ವಾಸುದೇವರಾಗಿ ಪುಟ್ಟಿ ನಿಜಗುರುಪರೋಕ್ಷದೊಳ್ ಧರಾಭಾರಧುರಂಧರರಾಗಿರೆ: ಆದಿಪು, ೩. ೭೬ ವ)"
ಧುರಭರ,"[ನಾ] ಯುದ್ಧಕಾರ್ಯ (ಕರೆದೊಡೆ ಜೂದಿಂಗಂ ಧುರಭರಕೆ ಆಖೇಟಕ್ಕೆ ಭೂಭುಜಂಗೆ ಆಗದು ಮೆಯ್ಗರೆದಿರಲೆಂಬ ಪುರಾತನ ಗುರುವಚನಂ ತನಗೆ ನಿಟ್ಟೆಪಟ್ಟುದಱಿಂದಂ: ಪಂಪಭಾ, ೬. ೭೧)"
ಧೂಪ,"[ನಾ] ಸುವಾಸನೆ (ಧೂಪದ ಸುಯ್ಯುಮಂ ರತಿಯ ಸೌಭಾಗ್ಯಮುಮಂ ಮನೋಮಥನ ಮದನ ಮೋಹನ ಸಂತಾಪನ ವಶೀಕರಣಂಗಳೆಂಬ ಕಾಮದೇವಂ ಅಯ್ದು ಅರಲಂಬಿಂ ಶಕ್ತಿಗಳುಮಂ ಒಂದುಮಾಡಿ ಲೋಕಮೆಲ್ಲಮಂ ಮರುಳ್ಮಾಡಲೆಂದು ಪೆಣ್ಮಾಡಿದಿನಕ್ಕುಂ: ಪಂಪಭಾ, ೪. ೭೫ ವ)"
ಧೂಪಗುಂಡಿಗೆ,"[ನಾ] ಧೂಪದ ಪಾತ್ರೆ (ಸೂರ್ಯಕಾಂತದ ಧೂಪಗುಂಡಿಗೆಯೊಳಳವಱಿಯದೆ ಸೆಜ್ಜೆವಳನಿಕ್ಕಿದ ಕೇಶಸಂಸ್ಕಾರಕಾಳಾಗರುಧೂಪಂ: ಆದಿಪು, ೫. ೨೨ ವ)"
page,5
ಧೂಪೋದ್ಧಾರ,"[ನಾ] ಧೂಪ ಸಮರ್ಪಣೆ (ಮೂಱುಂ ಪೊತ್ತುಂ ಅರ್ಚನಾಪುರಸ್ಸರಂ ಧೂಪೋದ್ಧಾರಂಗೆಯ್ಯೆ: ಆದಿಪು, ೫. ೨೩)"
ಧೂಮ,"[ನಾ] ಹೊಗೆ (ಕರಂಗಳಡಂಗಿ ಕಿಲುಂಬುಗೊಂಡ ಕನ್ನಡಿಗೆಣೆಯಾಯ್ತು ಭಾನುವಳಯಂ ದಿವಿಜಾಪಗೆ ನೋಡೆ ನೋಡೆ ಕರ್ಪಡರ್ದೆಣೆಯಾದುದು ಆ ಯಮುನೆಗೆ ಅಗ್ಗದ ಯಾಗದ ಧೂಮದ ಏೞ್ಗೆಯೊಳ್: ಪಂಪಭಾ, ೬. ೩೬)"
ಧೂಮವೇಣಿ,"[ನಾ] ಹೊಗೆಯ ಎಳೆ (ಎತ್ತಮಗ್ಗಳಿಸಿದುದು ಆ ಭುಜಬಲಿಯ ಭುಜದ್ವಯದೊಳ್ ಭುಜಂಗನಿಶ್ವಾಸ ಧೂಮವೇಣೀನಿಕರಂ: ಆದಿಪು, ೧೪. ೧೪೧)"
ಧೂಮವೇಣಿಕಾ,"[ನಾ] ಧೂಮವೇಣಿ (ಮಿಳಿರ್ದುವು ಮುನಿಪಧ್ಯಾನಾನಳನಿರ್ಯತ್ ಧೂಮವೇಣಿಕಾನಿಕರದವೋಲ್; ಆದಿಪು, ೧೪. ೧೪೨)"
ಧೂಸರ,"[ನಾ] ದೂಳು (ಸರಯೂತರಂಗಶೀಕರ ಪರಿಚಿತಂ ಏಳಾಲವಂಗಕುಸುಮರಜೋಧೂಸರಂ: ಆದಿಪು, ೬. ೧೦೧)"
ಧೂಸರಿತ,"[ಗು] ಧೂಳಿನ ಬಣ್ಣದಿಂದ ಕೂಡಿದ (ಅವಿರಳ ನವಧೂಮಧೂಸರಿತ ನಭೋವಿವರಂ ವಿವಿಧಮಣಿಪ್ರಕರ ವಿರಾಜಿತ ಧೂಪಧೂಮಘಟಂ ಎಸೆದಿರ್ಕುಂ: ಆದಿಪು, ೧೦. ೩೦)"
ಧೂಳೀಶಾಲ,"[ನಾ] [ಜೈನ] ಸಮವಸರಣ ಮಂಟಪದ ಮೊದಲನೆಯ ಪ್ರಾಕಾರ (ಕೈಳಾಸಾಚಲಮನೇಱಿ ಧೂಳೀಶಾಲದಿಂ ತಗುಳ್ದು ಪೂರ್ವೋಕ್ತವರ್ಣನ ಉಪೇತಮಪ್ಪ ವೃಷಭಾಸ್ಥಾನ ಮಂಟಪಮಂ ನೋಡುತ್ತುಂ: ಆದಿಪು, ೧೩. ೮೨ ವ)"
ಧೂಳೀಶಾಳ,"[ನಾ] [ಜೈನ] ಧೂಳೀಶಾಲ (ಬೆಳಗಿಂದಂ ಬೆಳಪುದಲ್ಲಿ ಧೂಳೀಶಾಳಂ: ಆದಿಪು, ೧೦. ೨೩)"
ಧೃತ,"[ಗು] ತಾಳಿದ (ವಸನಾಳಂಕಾರ ಮಂದಾರಶೇಖರರಮ್ಯಂ ಧೃತಯೌವನಂ: ಆದಿಪು, ೮. ೫); ತಳೆದ, ಎತ್ತಿ ಹಿಡಿದ (ಚರ್ಚಿತಚಂದನಂ ಅತಿವಿಳಾಸವಿಧೃತದುಕೂಲಂ ಧೃತರತ್ನಾರ್ಘ್ಯಂ ಬಂದಂ: ಆದಿಪು, ೧೩. ೧೨)"
ಧೃತಧವಳವಸನ,"[ನಾ] ಧರಿಸಿದ ಬಿಳಿ ಬಟ್ಟೆಯುಳ್ಳ[ವನು], ಬಿಳಿ ಬಟ್ಟೆ ತೊಟ್ಟವನು (ಧೃತಧವಳವಸನರ್ ಆರಾಧಿತಶಿವರ್ ಅರ್ಚಿತಸಮಸ್ತಶಸ್ತ್ರರ್ ನೀರಾಜಿತತುರಗರ್ ಒಪ್ಪಿದರ್ ಕೆಲರ್ ಅತಿರಥ ಸಮರಥ ಮಹಾರಥ ಅರ್ಧರಥರ್ಕಳ್: ಪಂಪಭಾ, ೧೦. ೩೭)"
ಧೃತಶಸ್ತ್ರ,"[ನಾ] ಹಿಡಿಯಲ್ಪಟ್ಟ ಶಸ್ತ್ರವುಳ್ಳವನು, ಶಸ್ತ್ರ ಹಿಡಿದವನು (ಕೃತಶಾಸ್ತ್ರರ್ ಧೃತಶಸ್ತ್ರರ್ ಅಪ್ರತಿಹತಪ್ರಾಗಲ್ಭ್ಯರ್ ಈಗಳ್ ಪೃಥಾಸುತರ್ ಉದ್ಯೋಗಮಂ ಎತ್ತಿಕೊಳ್ವ ದೆವಸಂ ಸಾರ್ಚಿತ್ತು: ಪಂಪಭಾ, ೮. ೮೭)"
ಧೃತಿ,"[ನಾ] [ಜೈನ] ಒಂದು ಗರ್ಭಾನ್ವಯಕ್ರಿಯೆ [ಜೈನ] ಒಂದು ಗರ್ಭಾನ್ವಯಕ್ರಿಯೆ (ಧೃತಿ ಮೋದ .. .. ಆಗ್ರನಿರ್ವೃತಿಯೆಂಬಯ್ವತ್ಮೂಱು ಗರ್ಭಾದಿನಿರ್ವಾಣ ಪರ್ಯಂತಂಗಳಪ್ಪ ಗರ್ಭಾನ್ವಯಕ್ರಿಯೆಗಳಂ: ಆದಿಪು, ೧೫. ೧೫ ವ); [ನಾ] ಧೈರ್ಯ (ಇದಱೊಳ್ ತನ್ನಿಷ್ಟವಪ್ಪನ್ನಂ ಉತ್ತರಂ ಅಕ್ಕುಂ ಧೃತಿ ತುಷ್ಟಿ ಪುಷ್ಟಿ ವಿಭವಂ ಸೌಭಾಗ್ಯಂ ಇಷ್ಟಂಗನಾಸುರತಂ ಕಾಂತಿ ಅಗುಂತಿ ಶಾಂತಿ ವಿಭವಂ ಭದ್ರಂ ಶುಭಂ ಮಂಗಳಂ: ಪಂಪಭಾ, ೧೪. ೬೫)"
ಧೃಷ್ಟ,"[ನಾ] ಉದ್ಧತ (ಈ ಕಥೆ ಗುಣ್ಪುವೆತ್ತುದು ಅವರುಂ ಜ್ಞಾನರ್ಧಿಸಂಪನ್ನರ್ ಎಂದಿರದೆ ಆಂ ಧೃಷ್ಟನೆಂ ಈ ಕಥಾಬ್ಧಿಯುಮಂ ಏನೀಸಲ್ ಮನಂದಂದೆನೋ: ಆದಿಪು, ೧. ೩೫)"
ಧೈರ್ಯಕ್ಷರಣೆ,"[ನಾ] ಮನಸ್ಸಿನ ಅಸ್ಥಿರತೆ (ಅಂತು ಕಂತುಶರ ಪರವಶನಾಗಿ ಧೈರ್ಯಕ್ಷರಣೆಯುಂ ಇಂದ್ರಿಯಕ್ಷರಣೆಯುಂ ಒಡನೊಡನಾಗೆ: ಪಂಪಭಾ, ೨. ೪೨ ವ)"
ಧೋಧೂಯಮಾನ,"ಗು] ಬೀಸುತ್ತಿರುವ (ಧೋಧೂಯಮಾನ ಧವಳಚಾಮರಸಹಸ್ರಸಂಛಾದಿತ ಸಹಸ್ರಕರಪ್ರಭಾಪ್ರಸರ ರಥಮನೇಱಿ: ಆದಿಪು, ೧೧. ೧೪ ವ)"
ಧೌತ,"[ಗು] ಪರಿಶುದ್ಧವಾದ (ಮತ್ತಂ ಅತ್ಯಂತ ಧೌತಕಲಧೌತಸ್ಥಾಸಕಾಳಂಕೃತ ನಕ್ಷತ್ರಮಾಳಾ ಪರಿಕಲಿತ ಕರೀಂದ್ರಂಗಳೆ: ಆದಿಪು, ೧೩. ೬ ವ)"
ಧೌತಾಸಿನಿಭ,"[ನಾ] ತೊಳೆದ ಕತ್ತಿಯಂತಿರುವ (ಧೌತಾಸಿನಿಭ ನಭೋಮಂಡಳನುಂ ಜನಿತಜಗಜ್ಜನ ಆನಂದನುಂ: ಆದಿಪು, ೧೦. ೬೭ ವ)"
ಧ್ಯಾನ,"[ನಾ] ಚಿಂತನೆ (ಧ್ಯಾನದೊಳಭವಂ ನೆಱೆದಿನಿಸಾನುಮನರೆಮುಚ್ಚಿ ಕಣ್ಗಳಂ: ಪಂಪಭಾ, ೮. ೧೩)"
ಧ್ಯಾನಚಕ್ರ,"[ನಾ] [ಜೈನ] ಚಿಂತನೆಯಿಂದ ಹುಟ್ಟುವ ಚಕ್ರ (ಆ ಮುನಿಯ ಮನೋಗಾರದೊಳ್ ಧ್ಯಾನಚಕ್ರಂಂ ಪುಟ್ಟತ್ತು ಆ ರಾಜ್ಯಾಶ್ರಮಮುನಿಯ ಆಯುಧಾಗಾರದೊಳ್ ಚಕ್ರರತ್ನಂ ಪುಟ್ಟಿತ್ತು: ಆದಿಪು, ೬. ೨೪ ವ)"
ಧ್ರುವಂ,"[ನಾ] ಸದಾ ಕಾಲ (ಅವನೋದುವನಿತು ಬುದ್ಧಿಯೆ ತವುತಂದೊಡೆ ಪಂಚಪದದ ನಾಮಾಕ್ಷರಮಂ ಧ್ರುವಂ ಓದುವುದವು ತೊಡರ್ವುದುಮವಶ್ಯಂ ಓದಲಸದವಱ ಮೊದಲಕ್ಕರಮಂ: ಆದಿಪು, ೨. ೫೫)"
page,6
ಧ್ವಜ,"[ನಾ] ಪತಾಕೆ (ಆದಿತ್ಯಂ ಮಸುಳ್ವನ್ನೆಗಂ ಧ್ವಜಘಟಾಟೋಪಂಗಳಿಂದಂ ಲಯಾಂಭೋದಂಗಳ್ ಕವಿವಂತೆವೋಲ್ ಕವಿವುದುಂ ಕಾಲ್ಗಾಪು ಕಾಲ್ಗಾಪಿನೊಳ್ ಜೋದರ್ ಜೋದರೊಳ್ .. .. ಅಗುರ್ವಪ್ಪನ್ನೆಗಂ: ಪಂಪಭಾ, ೧೦. ೯೩)"
ಧ್ವಜಪಟ,"[ನಾ] ಬಾವುಟದ ಬಟ್ಟೆ (ಅಂತು ವರ ಶಶಿವಿಶದ ಯಶಃಪಟಂಗಳಂ ನನ್ನಿಪಟಂಗೊಳ್ವಂತೆ ವಿವಿಧ ಧ್ವಜಪಟಂಗಳಂ ಕೊಂಡು: ಪಂಪಭಾ, ೮. ೧೦೯ ವ)"
ಧ್ವಜಮಹೀತಳ,"[ನಾ] ಬಾವುಟಗಳ ಜಾಗ (ಗಜ ವೃಷಭ ಅಂಕುಶ ಚಕ್ರ ಅಂಬುಜ ಹಂಸ ಮಯೂರ ಮತ್ಸ್ಯ ಫಣಿವೈರಿ ಮತಂಗಜರಿಪು ಚಿಹ್ನ ವಿಶಾಲಧ್ವಜಂಗಳಿಂ ಧ್ವಜಮಹೀತಳಂ ಸೊಗಯಿಸುಗುಂ: ಆದಿಪು, ೧೦. ೩೩)"
ಧ್ವಜಿನಿ,"[ನಾ] ಧ್ವಜವನ್ನು ಪಡೆದಿರುವಂಥದು, ಸೈನ್ಯ (ಬಿಡೆ ಪಿಣಿಲಂ ಕುರುಧ್ವಜಿನಿ ತೊಟ್ಟನೆ ಬಾಯನೆ ಬಿಟ್ಟುದು ಅಂದು ಗಂಡುಡೆಯುಡೆ ಗಂಡುಗೆಟ್ಟುದು: ಪಂಪಭಾ, ೮. ೧೦೧)"
ಧ್ವಜಿನೀಪತಿ,"[ನಾ] ಸೇನಾಧಿಪತಿ (ಅಖಂಡಪ್ರತಾಪಧ್ವಜನಂದು ತನ್ನ ಧ್ವಜಿನೀಪತಿಯನಟ್ಟಿ ಬಾಯ್ಕೇಳಿಸಿ: ಆದಿಪು, ೧೩. ೫೬ ವ)"
ಧ್ವಜಿನೀಸಂಕ್ಷೋಭ,"[ನಾ] ಸೇನೆಯ ಕೋಲಾಹಲ (ಭೂರಿ ಧ್ವಜಿನೀಸಂಕ್ಷೋಭಮಾಕಂಪಮುಂ ಅಶುಭಮಹೀಕಂಪಮುಂ ತನ್ನೊಳೊಂದಾಗೆ: ಆದಿಪು, ೧೪. ೮೯)"
ಧ್ವನತ್,"[ಗು] ಮೊಳಗುವ, ಧ್ವನಿಸುವ (ಧ್ವನತ್ತೂರ್ಯಸಂತತಿ ನಾದಪ್ರತಿಪೂರಿತ ಅಖಿಳಕುಳಕ್ಷೋಣೀಧ್ರಕುಂಜಂ: ಆದಿಪು, ೭. ೩೮); [ಗು] ಝೇಂಕರಿಸುವ (ಧ್ವನದಳಿಕುಳಾಕುಳೀಕೃತ ವನಂಗಳಿಂದೆಸೆವ ಪದ್ಮಷಂಡಂಗಳ ಚೆಲ್ವಿನೊಳಂ ಕಣ್ಣ ಮನಮಂ ಅನುವಿಸುವ ವಿರಾಟಪುರಮನೆಯ್ದಿದರ್ ಅವರ್ಗಳ್: ಪಂಪಭಾ, ೮. ೫೨)"
ಧ್ವಾಂಕ್ಷಧ್ವಜ,"[ನಾ] ಕಾಗೆಯ ಗುರುತಿನ ಧ್ವಜ, ಅಂಥ ಧ್ವಜವುಳ್ಳ ಕರ್ಣ (ಅಂತು ಯುಗಾಂತವಾತಾಹತಕುಲಗಿರಿಯೆ ನೆಲೆಯಿಂ ತಳರ್ವಂತೆ ತಳರ್ದು ಧ್ವಾಂಕ್ಷಧ್ವಜಂ ಅಂಬರತಳದೊಳ್ ಮಿಳಿರೆ ತನಗಿದಿರಂ ಬರ್ಪ ಕರ್ಣನ ರಥಕ್ಕೆ: ಪಂಪಭಾ, ೧೨. ೧೩೬ ವ)"
ಧ್ವಾನೋತ್ಕರ,"[ನಾ] [ಧ್ವಾನ+ಉತ್ಕರ] ಸದ್ದುಗಳ ಸಮೂಹ (ಪುಷ್ಪಿತ ಹೇಮಪಂಕಜ ರಜಸ್ಸಂಸಕ್ತಭೃಂಗಾಂಗನಾನಿಕರಂ ಸಾರಸ ಹಂಸ ಕೋಕಿಳಕುಳಧ್ವಾನೋತ್ಕರಂ ಚೆಲ್ವನಾಯ್ತು ಕರಂ ಸಕ್ತನಿಳಿಂಪದಂಪತಿಗಳಿಂದಾ ನಂದನಂ ನಂದನಂ: ಪಂಪಭಾ, ೫. ೮೦)"
ಧ್ವಾನ್ತ,"[ನಾ] ಕತ್ತಲೆ (ಬಲನಿವಹರಜಸ್ಸಂತತಿಧ್ವಾನ್ತದೊಳ್ ಭೂತಳನಾಥಾನೀಕ ವರ್ಮೋತ್ಕರ ಖಚಿತಮಣಿಶ್ರೇಣಿರತ್ನಪ್ರದೀಪಾವಳಿ ದೀಪ್ತಿವ್ರಾತದಿಂದಂ: ಆದಿಪು, ೧೪. ೯೬)"
page,7
page,8
