page,1
ರಕ್ಕಸವಡೆ,"[ನಾ] [ರಕ್ಕಸ + ಪಡೆ] ರಾಕ್ಷಸ ಸೈನ್ಯ (ಮೂಱುಂ ಯೋಜನದಳವಿಯ ಸಭಾಮಂಟಪಮನೊಂದು ಲಕ್ಕ ರಕ್ಕಸವಡೆಯಿಂ ಪೊತ್ತು ತರಿ: ಪಂಪಭಾ, ೬. ೨ ವ)"
ರಕ್ಕಸಿ,"[ನಾ] ರಾಕ್ಷಸಿ (ಪೊಱಗಣ್ಗೆ ಸಯ್ದರೆನೆ ತಾವೊಳಗಂ ತವೆ ತೋಡಿ ತಿಂದು ರಕ್ಕಸಿಯರ ಕಂಡ ಕುಂಬಳದ ಮಾೞ್ಕೆವೊಲಾಗಿರೆ: ಪಂಪಭಾ, ೯. ೪೮)"
ರಕ್ಕಸಿಯರ ಕಂಡ ಕುಂಬಳ,"ರಾಕ್ಷಸಿಯರ ದೃಷ್ಟಿ ಬಿದ್ದ ಕುಂಬಳ, ಹೊರಗೆ ಸರಿಯಾಗಿ ಕಾಣಿಸಿದರೂ ರಾಕ್ಷಸಿಯ ದೃಷ್ಟಿ ಬಿದ್ದು ತಿರುಳು ಕೊಳೆತಿರುವ ಹಾಗೆ (ಪೊಱಗಣ್ಗೆ ಸಯ್ದರೆನೆ ತಾವೊಳಗಂ ತವೆ ತೋಡಿ ತಿಂದು ರಕ್ಕಸಿಯರ ಕಂಡ ಕುಂಬಳದವೊಲಾಗಿರೆ: ಪಂಪಭಾ, ೯. ೪೮)"
ರಕ್ತಕಂಠೀಜನ,"[ನಾ] ಇನಿದನಿಯ ಸ್ತ್ರೀಯರು (ಗೀತಾರಾವದಿಂದಂ ನೆಱೆಯೆ ನೆಱಗೊಳಲ್ ರಕ್ತಕಂಠೀಜನಂ ಬಂದಿರೆ ವಂದಿವ್ರಾತಮೆತ್ತಂ ಬಗೆಗೊಳಲಿರೆ ಚೆಲ್ವಾದುದಾಸ್ಥಾನರಂಗಂ: ಆದಿಪು, ೨. ೩)"
ರಕ್ತತುಳುಂಕು,"[ಕ್ರಿ] ಕೋಪದಿಂದ ಕೆಂಪಾಗು (ಉಮ್ಮನೆ ಬೆಮರುತ್ತುಂ ಇರ್ದ ದುಶ್ಶಾಸನನುಮಂ ಕಣ್ಕೆತ್ತಿ ಕಿಱುನಗುವ ಕೂರದರ ಮೊಗಮುಮಂ ತಮ್ಮಣ್ಣನ ಬಿನ್ನನಾದ ಮೊಗಮುಮಂ ಕಂಡು: ಪಂಪಭಾ, ೭. ೫ ವ)"
ರಕ್ತತೆ,"[ನಾ] ಕೆಂಬಣ್ಣ (ತುಂಬಿದ ರಕ್ತತೆಯಿಂ ನಿಜಬಿಂಬಂ ವಾರುಣಿಯನೊಸೆದು ಸೇವಿಸೆ ನಾಣ್ಗೆಟ್ಟಂಬೋಲ್ ತೇಜಂ ಮಸುಳ್ವಿನಂ ಅಂಬರಮಂ ಬಿಸುಟಂ ಆಗಳಂಬುಜಮಿತ್ರಂ: ಪಂಪಭಾ, ೩. ೨೩)"
ರಕ್ತಮೋಕ್ಷ,"[ನಾ] ರಕ್ತದ ಬಿಡುತೆ (ವೃಕೋದರನಿಂ ಆ ರಣರಂಗದೊಳಾದ ದುಷ್ಟದುಶ್ಶಾಸನ ರಕ್ತಮೋಕ್ಷದೊಳೆ ದೋಷವಿಮೋಕ್ಷಂ ಅದೇಕೆ ಕೊಂಡಪೈ: ಪಂಪಭಾ, ೧೩. ೬೮)"
ರಕ್ತರುಚಿ,"[ನಾ] ಕೆಂಪು ಕಾಂತಿ (ಇತ್ತ ವಂದ ಸಂಧ್ಯಾಸಮಯಾತ್ತ ರಕ್ತರುಚಿ ಪಿಂಗೆ: ಪಂಪಭಾ, ೩. ೮೧)"
ರಕ್ತಾಂಭೋಜ,"[ನಾ] [ರಕ್ತ+ಅಂಭೋಜ] ಕೆಂದಾವರೆ (ಯೋಗಾಭ್ಯಾಸದೊಳ್ ಅರೆಮುಗುಳ್ದ ರಕ್ತಾಂಭೋಜದಳ ವಿಳಾಸ ಉಪಹಾಸಿಗಳಪ್ಪ ಕಣ್ಗಳಂ ಒತ್ತಂಬದಿಂ ತೆಱೆದು: ಪಂಪಭಾ, ೧೩. ೬೩ ವ)"
ರಕ್ತಾಶೋಕ,"[ನಾ] ಕೆಂಪು ಅಶೋಕ (ಭವ್ಯಹೃತ್ಕಮಳಕ್ಕಂ ಮುದಮಂ ಜಪಾಪ್ರಸವ ರಕ್ತಾಶೋಕ ಬಂಧೂಕ ಶೋಣಮಣಿ ಜ್ಯೋತಿಗಳೆಕ್ಕೆಯಿಂ ಕುಡೆ: ಆದಿಪು, ೧೬. ೩)"
ರಂಗ,"[ನಾ] ನರ್ತನರಂಗ (ಧರೆ ರಂಗಂ ಗಗನಂ ಮನೋಹರತರಂ ನಾಟ್ಯಾಲಯಂ ನರ್ತಕಂ ಸುರರಾಜಂ: ಆದಿಪು, ೭. ೧೨೭); [ನಾ] ವೇದಿಕೆ (ಸಂಗತದಿಂ ಈಗಳ್ ಇಂತೀ ರಂಗಮೆ ರಣರಂಗಮಾಗೆ ಕಾದುವಂ ಅಳವಂ ಪೊಂಗದಿರ್ ಇದಿರ್ಚು ಅದೇಂ ಗಳ ರಂಗಂಬೊಕ್ಕಾಡುವಂತೆ ಪೆಂಡಿರ್ ಗಂಡರ್: ಪಂಪಭಾ, ೨. ೮೦)"
ರಂಗತ್,"[ಗು] ನರ್ತಿಸುವ, ಕುಣಿಯುವ (ರಂಗತ್ತರಂಗ ವಾರ್ಧಿಚಯಂಗಳ್ ತಂತಮ್ಮ ಮೇರೆಯಂ ದಾಂಟುವೊಡಂ ಗಾಂಗೇಯನುಂ ಪ್ರತಿಜ್ಞಾಗಾಂಗೇಯನುಮೊರ್ಮೆ ನುಡಿದುದಂ ತಪ್ಪುವರೇ: ಪಂಪಭಾ, ೧. ೮೪)"
ರಂಗಬಲಿ,"[ನಾ] ರಂಗೋಲಿ (ಅಂಗಣರಚಿತಮೌಕ್ತಿಕ ರಂಗಬಲಿಯುಂ ಬಲಿಕುಸುಮ ನಿಪತದಳಿಕುಳಾರಬ್ಧಗೀತಮುಂ: ಆದಿಪು, ೪. ೫೮ ವ)"
ರಂಗಂಬೊಗು,"[ಕ್ರಿ] ಪ್ರದರ್ಶನ ನೀಡಲು ವೇದಿಕೆಯನ್ನು ಪ್ರವೇಶಿಸು (ನಾಟ್ಯವಿದಯಾಚಾರ್ಯನಂ ಪೋಲ್ತು ರಂಗಂಬೊಕ್ಕು ಲೋಕಾಕಾರಮಂ ಅಭಿನಯಿಪಾಕಾರಂ ನೆಗೞೆ: ಆದಿಪು, ೭. ೧೧೫ ವ)"
ರಂಗಭೂಮಿ,"[ನಾ] ವೇದಿಕೆ (ರತ್ನದಿಂ ಬೆರಸಿದ ಬಣ್ಣದೊಳ್ ಮೆಱೆಯೆ ಕಟ್ಟಿಸಿ ಘಟ್ಟಿಸಿ ರಂಗಭೂಮಿಯಂ: ಪಂಪಭಾ, ೩. ೪೦)"
ರಂಗವಲಿ,"[ನಾ] ರಂಗೋಲಿ (ಕತ್ತುರಿಯ ಸಗಣನೀರ್ ಬಿಡುಮುತ್ತಿನ ರಂಗವಲಿ ಮಿಳಿರ್ವ ದೇಗುಲದ ಗುಡಿ .. .. ಮನೆಗಳೊಳೆಲ್ಲಂ: ಪಂಪಭಾ, ೩. ೨)"
ರಂಗವಲ್ಲಿ,"[ನಾ] ರಂಗೋಲಿ (ತಳ್ತು ಕಟ್ಟಿದ ಗುಡಿ ರಂಗವಲ್ಲಿಗಳೆ ದಾಂಗುಡಿಯಂತಿರೆ ಸೂಸೆ ಸೇಸೆಯಂ ಸುದತಿಯರಿಕ್ಕೆ ಚಾಮರಮಂ: ಪಂಪಭಾ, ೫. ೧೦೫)"
ರಂಗಿತ,"[ನಾ] [ಮಗುವಿನ] ಹರಿದಾಟ, ಚಲನೆ (ದರಹಸಿತಂ ಹಸಿತಂ ಸುಂದರಮನ್ಮನಲಪಿತರುಚಿತರಂಗಿತಮೆಂಬೀ ಪರಿವಿಡಿಯ ಬಾಲಕೇಳಿಯೆ ಕರಮೆ ಮರುಳ್ಚಿದುದು ತಾಯುಮಂ ತಂದೆಯುಮಂ: ಆದಿಪು, ೮. ೩೮)"
ರಜ,"[ನಾ] ಧೂಳು (ರಸರಸದ ಬಾವಿ ಮನೆಮನೆಗೆ ಬೇಱೆ ಕಿಸುಗಲ್ಗಳ ರಜದ ಕಣಿವೆರಸು ತೋಱೆ: ಪಂಪಭಾ, ೪. ೧೦); [ನಾ] ರಜೋಗುಣ (ಸತ್ತ್ವರಜಸ್ತಮಂಗಳುಂ ಕಾಣಲಾದುವು ಎರಡುಂ ಪಡೆಯೊಳ್: ಪಂಪಭಾ, ೧೦. ೬೯); ಪರಾಗ (ಸುರಿವ ಅಜರಪ್ರಸೂನರಜದಿಂ ಕವಿಲಾದ ಶಿರೋರುಹಂ: ಪಂಪಭಾ, ೧೨. ೨೨೧)"
ರಜಃಕಷಾಯ,"[ನಾ] ದೂಳಿನ ಒಗರು (ಅಂತೆ ಗೆಯ್ವೆನೆಂದು ಕೂಜಜ್ಜಳಚರಕುಳ ಕಳರವದೊಳಂ ಕಮಳಕುವಳಯ ರಜಃಕಷಾಯಪರಿಮಳದ ಅಳಿಪಟಳಜಟಿಳಮಾಗಿ: ಪಂಪಭಾ, ೮. ೩೭ ವ)"
page,2
ರಜತಗಿರಿ,"[ನಾ] ಬೆಳ್ಳಿಯ ಬೆಟ್ಟ (ಸಮುದ್ಯತ್ ರಜತಗಿರಿ ತಟ ಸ್ಪಷ್ಟ ಸಂಶ್ಲಿಷ್ಟ ಮೌರ್ವೀನಿನದಂ ಪರ್ವಿತ್ತು ಅಕಾಂಡಪ್ರಳಯ ಘನಘಟಾಟೋಪ ಗಂಭೀರನಾದಂ: ಪಂಪಭಾ, ೧೨. ೧೩೭)"
ರಜನೀಸಮಯ,"[ನಾ] ರಾತ್ರಿಯ ಹೊತ್ತು (ಒಂದು ದಿವಸಂ ರಜನೀಸಮಯದೊಳ್ ಅನರ್ಘ್ಯ ಮರಕತಮಣಿಶಿಲಾ ಸಂಪಾದಿತ ಮೇದಿನೀವಿಭಾಗದೊಳ್: ಆದಿಪು, ೫. ೨೨ ವ)"
ರಜಃಪಟಲ,"[ನಾ] ದೂಳಿನ ಸಮೂಹ (ಎರಡು ರಥದ ಗಾಲಿಯ ಕೋಳಿಂದಾದ ರಜಃಪಟಲಂ ಕವಿದು ಆದಮೆ ತೀವಿದುದು ದಿವಿಜವಧುವಿರ ಕಣ್ಣೊಳ್: ಪಂಪಭಾ, ೫. ೭೯)"
ರಜಃಪಟಾವೃತ,"[ಗು] [ರಜಃಪಟ+ಆವೃತ] ದೂಳೆಂಬ ವಸ್ತ್ರದಿಂದ ಮುಚ್ಚಲ್ಪಟ್ಟ (ಅಂಭೋರುಹರಜಃಪಟಾವೃತವಾರಿಯಂ ಆ ನೃಪತಿ ಕುಡಿಯಲೊಡರಿಸಿದಾಗಳ್: ಪಂಪಭಾ, ೮. ೪೬)"
ರಜಂಬೊರೆ,"[ಕ್ರಿ] ಧೂಳಿನಿಂದ ಕೂಡಿರು (ಪರಿಜನಮನಿತುಂ ತುರಿಪದೆ ಪರಿತಂದಿನ್ನೇವೆವೆಂದು ಕಪ್ಪುರದ ರಜಂಬೊರೆದ ಕರಕಾಂಬುವಂ ತಳಿದು: ಆದಿಪು, ೪. ೧೩೭)"
ರಜಸ್ವರ,"[ನಾ] ಪರಾಗ (ಸಮೀರನುದಾರಕನೆಂಬ ಕೇತಕೀಪ್ರಸರ ರಜಸ್ವರಪ್ರಕಟಪಾಂಸುಳಮಾದುದು ಮೇಘಕಾಲದೊಳ್: ಪಂಪಭಾ, ೭. ೨೨)"
ರಜಸ್ವಲೆ,"[ನಾ] ಮುಟ್ಟಾದ ಹೆಂಗಸು (ರಜಸ್ವಲೆಯಾಗಿರ್ದೆಂ .. .. ಮುಟ್ಟಲಾಗದು ಎನೆಯುಂ .. .. ಮುಡಿಯಂ ಪಿಡಿದು: ಪಂಪಭಾ, ೭. ೪ ವ)"
ರಜಸ್ಸಂಸಕ್ತ,"[ಗು] ಪರಾಗದಲ್ಲಿ ಆಸಕ್ತವಾದ (ಪುಷ್ಪಿತ ಹೇಮಪಂಕಜ ರಜಸ್ಸಂಸಕ್ತ ಭೃಂಗಾಂಗನಾನಿಕರಂ ಸಾರಸ ಹಂಸ ಕೋಕಿಳಕುಳಧ್ವಾನೋತ್ಕರಂ ಚೆಲ್ವನಾಯ್ತು: ಪಂಪಭಾ, ೫. ೮೦)"
ರಜೋಗಂಧ,"[ನಾ] ಪರಾಗದ ಸುವಾಸನೆ (ಮಂದಾರವರ್ಷ ನವಮಕರಂದ ರಜೋಗಂಧಬಂಧು ವಿವಿಧಪತಾಕಾ ಸಂದೋಹಾಂದೋಳನಪಟು: ಆದಿಪು, ೧೪. ೧೩೪)"
ರಜೋಮಯ,"[ಗು] ಳಿನಿಂದ ತುಂಬಿದ (ಅಂತು ಮಹೀಭಾಗಮೆಲ್ಲಂ ಚತುರಂಗಮಯಮುಂ ದಿಗ್ವಿಭಾಗಮೆಲ್ಲಂ ರಜೋಮಯಮುಂ: ಆದಿಪು, ೧೧. ೩೫ ವ)"
ರಜ್ಜು,"[ನಾ] [ಜೈನ] ಒಂದು ಉದ್ದಳತೆ, ಎಂಟು ಹಸ್ತಗಳು (ಏಕರಜ್ಜುಪ್ರಮಾಣಂ ತಿರ್ಯಗಲೋಕಂ: ಆದಿಪು, ೧. ೪೮)"
ರಟತ್,"[ಗು] ಧ್ವನಿ ಮಾಡುವ (ಲಯಘನಘಟೆಗಳ ಮೊೞಗೆನಿಸೆ ಪೊಟ್ಟಗೆ ಒಡೆದತ್ತು ರಟತ್ ಪಟು ಪಟಹ ಶಂಖ ಭೇರಿಯ ಚಟುಳಿತದಿಂದ ಅತಳಪಟಂ ಅಂಬರಪಟಳಂ: ಪಂಪಭಾ, ೧೦. ೬೭)"
ರಣಗೞ್ತಲೆ,"[ನಾ] [ರಣ+ಕೞ್ತಲೆ] ಯುದ್ಧದ ಕತ್ತಲೆ (ದೆಸೆಗಾಣಲಾಗದು ದಲ್ ಆ ರಣಗೞ್ತಲೆ ಮಂದಮಾದುದೋ: ಪಂಪಭಾ, ೧೦. ೧೧೬)"
ರಣಸ್ಥಾನ,"[ನಾ] ಯುದ್ಧರಂಗ (ಹರಿಯೆಂದಂದಮದಂತೆ ಪಾಂಡುತನಯರ್ ನಿರ್ದೋಷಿಗಳ್ ತಥ್ಯಂ ಇಂತು ರಣಸ್ಥಾನದೊಳ್ ಇನ್ನೆರೞ್ನುಡಿವೆನೇ: ಪಂಪಭಾ, ೧೩. ೯೦)"
ರಣಾಗ್ರಹಪ್ರಣಯ,"[ನಾ] ಯುದ್ಧಾಪೇಕ್ಷೆಯ ಪ್ರೀತಿ (ಕೆಳರ್ದು ಅಂದುಗ್ರರಣಾಗ್ರಹಪ್ರಣಯದಿಂದಾಗಳ್ ಕುರುಕ್ಷೇತ್ರಮಂ ಕಳವೇೞ್ದು ಇರ್ವರುಂ ಐಂದ್ರ ವಾರುಣದೆ ವಾಯವ್ಯಾದಿ ದಿವ್ಯಾಸ್ತ್ರಸಂಕುಳದಿಂದ ಒರ್ವರಂ ಒರ್ವರ್ ಎಚ್ಚು: ಪಂಪಭಾ, ೧. ೭೯)"
ರಣಾನಂದ,"[ನಾ] ಯುದ್ಧೋತ್ಸಾಹ (ಕದನೈಕದುರ್ಜಯ ಮದಸ್ಕಂಧ ಪ್ರಯಾಣಕ್ಷಮ ಅವನಿಪಾಳವ್ರಜಂ ಈಗಳ್ ಎಮ್ಮೊಡನೆ ಬರ್ಕೆಂದು ರಣಾನಂದದಿಂ: ಆದಿಪು, ೪. ೯೧)"
ರಣಿತ,"[ನಾ] ಸದ್ದು (ಮಣಿಪಾದುಕಾಪದವಿನ್ಯಾಸ ರಣಿತ ಮಣಿಕುಟ್ಟಿಮಮಂ: ಲೀಲಾವತಿ, ೩. ೭೮ ವ); [ಗು] ಸದ್ದುಮಾಡುವ (ಮೃದುಪದಂಗಳೊಳ್ ಕಳರವರನಿತ ಮಣಿನೂಪುರಂಗಳಿಂ ತುಡಿಸಿ: ಆದಿಪು, ೭. ೧೦೬ ವ)"
ರಣೋದ್ಯತ,"[ಗು] ಯುದ್ಧಸಿದ್ಧ (ನಿನ್ನ ಒರಂಟುತನಂ ಕೈಗೞಿವಾಯ್ತು ಅದಪ್ಪೊಡೆ ಮಹಾಭಾರಾವತಾರಂ ರಣೋದ್ಯತನಾಗು ಎಂಬುದಂ ಎಮ್ಮಂ ಅನ್ಯರವೊಲೇಂ ನೀಂ ಪ್ರಾರ್ಥಿಸಲ್ವೇೞ್ಪುದೇ: ಪಂಪಭಾ, ೧೦. ೧೦)"
ರತ,"[ನಾ] ಸಂಭೋಗ (ಸನ್ನತದಿಂ ರತಕ್ಕೆಳಸಿ ನಲ್ಲಳೊಳೋತು ಒಡಗೂಡಿದೆನ್ನನಿಂತು ಅನ್ನೆಯಂ ಎಚ್ಚುದರ್ಕೆ ಪೆಱತಿಲ್ಲದು ದಂಡಂ: ಪಂಪಭಾ, ೧. ೧೧೨)"
ರತಾಂತ,"[ನಾ] ಸಂಭೋಗದ ಕೊನೆ (ಅಂತು ಬೆಳರ್ತ ಅಧರಂ ಕಣ್ಣಿಂ ತುಳ್ಕುವ ಕೆಂಪು ಸರದ ನಡುಕಂ ಮಿಗೆ ತನ್ನಂತಃಪುರಲಲನೆಯರ್ಗೆ ರತಾಂತದ ವಿಭವಮನೆ ಮಾಡಿ ತಾಂ ಪೊಱಮಟ್ಟಂ: ಆದಿಪು, ೧೧. ೧೫೧)"
page,3
ರತಿ,"[ನಾ] ಸಂಭೋಗ (ಮಾಡೆಂ ಪಗಲ್ ರತಿಯಂ ಸ್ತ್ರೀಯರೊಳ್ ಎಂಬುದೊಂದು ನಿಯಮಂ: ಆದಿಪು, ೬. ೧೦)"
ರತಿತಂತ್ರ,"[ನಾ] ಕಾಮಶಾಸ್ತ್ರ (ಸರಭೇದ ರತಿತಂತ್ರ ಇಂದ್ರಜಾಲ ವಿವಿಧವಿದ್ಯೆಗಳೊಳಂ: ಪಂಪಭಾ, ೨. ೩೪ ವ)"
ರತಿಶ್ರಮ,"[ನಾ] ರತಿಕ್ರೀಡೆಯಿಂದಾದ ಆಯಾಸ (ನಲ್ಲಳ ರತಿಶ್ರಮ ವಿಶ್ಲಥ ಕೇಶಪಾಶದೊಳ್ ಸವಸವನಾಗಿ ತೋಱಿದಪುದು: ಪಂಪಭಾ, ೫. ೫೧)"
ರತಿಶ್ರೀರಮ್ಯ,"[ಗು] ರತಿಕ್ರೀಡೆಯ ಸಿರಿಯಿಂದ ರಮ್ಯವಾದ (ಮದಿರೋನ್ಮತ್ತ ನಿಳಿಂಪ ಕಿಂಪುರುಷಕಾಂತಾರಬ್ಧಸಂಗೀತಂ ಒಪ್ಪಿದುದಲ್ತೆ ಸುರಸಿದ್ಧದಂಪತಿರತಿಶ್ರೀರಮ್ಯಹೈಮಾಚಳಂ: ಪಂಪಭಾ, ೭. ೭೨)"
ರತಿಸ್ವೇದ,"[ನಾ] ಸಂಭೋಗದಿಂದ ಉಂಟಾಗುವ ಆಯಾಸದ ಬೆವರು (ಮೃಗಭೂ ಋದ್ಧ ವಿಳಾಸಿನೀ ಕಬರಿಕಾಬಂಧಗಳಂ ಪೊತ್ತು ಮಲ್ಲಿಗೆಯೊಳ್ ಭಾವಿಸಿ ಧೂಪದೊಳ್ ಪೊರೆದು ತತ್ಕಾಂತಾ ರತಿಸ್ವೇದಬಿಂದುಗಳೊಳ್ ನಾಂದು .. .. ಪಳಂಚಿ ಸುೞಿದತ್ತು ಅಂದೊಂದು ಮಂದಾನಿಳಂ: ಪಂಪಭಾ, ೪. ೮೦)"
ರತುನ,"[ನಾ] [ರತ್ನ] ಬೆಲೆಬಾಳುವ ಹರಳು (ಪಂಚರತುನದೊಳೆ ನೆಱೆದ ಪಸರದಿಂ ತೋರಣಂಗಳೊಳ್ ತೊಡರ್ದ ತಿಸರದಿಂ: ಪಂಪಭಾ, ೩. ೨೨)"
ರತೋತ್ಸವ,"[ನಾ] ಸುರತೋತ್ಸವ, ರತಿಕ್ರೀಡೆ (ಸಂದಹಿಕಟಕಪ್ರಸಾದದೆ ಮನೋಜನುಮಂ ಗೆಲೆವಂದನಾಗಳುಂ ಸಹಜಮನೋಜನೋಜನೆಮಗೀಗೆ ವಿಚಿತ್ರ ರತೋತ್ಸವಂಗಳಂ: ಪಂಪಭಾ: ೧. ೪)"
ರತ್ನಕರಂಡಕ,"[ನಾ] ರತ್ನದ ಬುಟ್ಟಿ (ಭರತನಾಥದೂತಂ ಆತ್ಮಪಾರ್ಶ್ವಚರ ಕರತಳದಿಂ ಉಪಾಯನರತ್ನಕರಂಡಕಮಂ ಕೊಂಡು: ಆದಿಪು, ೧೪. ೪೫ ವ)"
ರತ್ನಕುಂಡಲ,"[ನಾ] ರತ್ನಗಳಿಂದ ಮಾಡಿದ ಕಿವಿಯ ಆಭರಣ (ಇವು ರತ್ನಕುಂಡಲಂ ಜಿತರವಿಮಂಡಲಂ ಇವು ತುಡಲ್ಕೆ ಯೋಗ್ಯಮೆ ನಿನಗೆ: ಆದಿಪು, ೧೨. ೧೦೭)"
ರತ್ನತರು,"[ನಾ] ರತ್ನಗಳನ್ನು ಬಿಡುವ ಮರ (ಉನ್ಮಿಷತ್ ರತ್ನ ಹಟಚ್ಛಾಯೆಯೊಳೆ ಮುಸುಕಿ ದೇಹಚ್ಛಾಯೆಯುಮಂ ಪುದಿಯೆ ರತ್ನತರುವನೆ ಪೋಲ್ತಂ: ಆದಿಪು, ೪. ೪೦)"
ರತ್ನತ್ರಿತಯ,"[ನಾ] [ಜೈನ] ರತ್ನತ್ರಯ, ಸಮ್ಯಕ್‌ಜ್ಞಾನ, ಸಮ್ಯಕ್‌ದರ್ಶನ ಮತ್ತು ಸಮ್ಯಕ್‌ಚಾರಿತ್ರಗಳು (ಕಣಿ ರತ್ನತ್ರಿತಯಕ್ಕೆ ಇದೇಂ ಪಿರಿದೆನಲ್ ರತ್ನಾಕರಂ ರತ್ನತೋರಣರತ್ನಾಸನ ರತ್ನವಿಭ್ರಮಣ: ಆದಿಪು, ೧೬. ೪)"
ರತ್ನದೀಪ್ತಿ,"[ನಾ] ರತ್ನಗಳ ಕಾಂತಿ (ನೆನೆವ ಮನಂ ಪೆಱಗುೞಿದತ್ತೆನೆ ಬೆಳಗುವ ರತ್ನದೀಪ್ತಿ ಸುರಧನು ನೆಗೆದತ್ತೆನೆ ನೆಯ್ದಿಲ್ಗೊಳನಲರ್ದತ್ತೆನೆ ಕಣ್ಗಳ ಬಳಗಂ ಆಗಳ್ ಇಂದ್ರಂ ಬಂದಂ: ಪಂಪಭಾ, ೧೩೮)"
ರತ್ನಪರೀಕ್ಷೆ,"[ನಾ] ರತ್ನಗಳ ಮೌಲ್ಯಮಾಪನ, ಚೌಷಷ್ಠಿಕಲೆಗಳಲ್ಲಿ ಒಂದು (ಬಾಹುಬಲಿಗೆ ಕಾಮತಂತ್ರ ಸಾಮುದ್ರಿಕ ಅಯುರ್ವೇದ .. .. ರತ್ನಪರೀಕ್ಷೆಗಳುಮಂ .. .. ಉಪದೇಶಂಗೆಯ್ದಂ: ಆದಿಪು, ೮. ೬೦ ವ)"
ರತ್ನರಶ್ನಿಪ್ರಕಟಮಕುಟ,"[ನಾ] ರತ್ನಕಾಂತಿಯಿಂದ ಪ್ರಕಾಶಿಸುವ ಕಿರೀಟ (ಪೊಕ್ಕು ಉಡಿವೆಂ ಪಿಂಗಾಕ್ಷನ ಊರುದ್ವಯಮಂ ಉರು ಗದಾಘಾತದಿಂ ನುಚ್ಚು ನೂಱಾಗೆ ಒಡೆವೆಂ ತದ್ರತ್ನರಶ್ಮಿಪ್ರಕಟಮಕುಟಮಂ: ಪಂಪಭಾ, ೭. ೧೩)"
ರತ್ನವಿಭ್ರಮಣ,"[ನಾ] ರತ್ನದ ಬೀಸಣಿಗೆ (ಕಣಿ ರತ್ನತ್ರಯಕ್ಕಿದೇಂ ಪಿರಿದೆನಲ್ ರತ್ನಾಕರಂ ರತ್ನತೋರಣ ರತ್ನಾಸನ ರತ್ನವಿಭ್ರಮಣ ರತ್ನಾಶೋಕ ರತ್ನಪ್ರಭಾಮಣಿ: ಆದಿಪು, ೧೬. ೪)"
ರತ್ನವಿಸ್ಫುರಿತ,"[ಗು] ರತ್ನದಿಂದ ಹೊಳೆಯುತ್ತಿರುವ (ತನ್ನ ರತ್ನವಿಸ್ಫುರಿತ ಕಿರೀಟಮಂ ಕವಿದು ತಾನೆ ನರಂಗೆ ಕಿರೀಟಿನಾಮಮಂ ಸರಸದಿಂ ಆಗಳುಚ್ಚರಿಸಿ: ಪಂಪಭಾ, ೫. ೧೦೩)"
ರತ್ನಶುಕ್ತಿ,"[ನಾ] ಮುತ್ತಿನ ಚಿಪ್ಪು (ಮದನನ ಮಣಿದರ್ಪಣಕಂ ಮದನನದೀರತ್ನಶುಕ್ತಿಗಂ ಸೆಣಸುವುದಂ: ಆದಿಪು, ೪. ೪೫)"
ರತ್ನಾಕರ,"[ನಾ] [ಜೈನ] ಸಾಗರ, ಒಂದು ನೀಳ ಅವಧಿ (ಆ ದಿವಿಜನುಂ ಏಕರತ್ನಾಕರೋಪಮಾಯುರವಸಾನದೊಳ್: ಆದಿಪು, ೩. ೫೮ ವ)"
ರತ್ನಾವಳಿತಪ,"[ನಾ] [ಜೈನ] ಒಂದು ಉಪವಾಸ ಎರಡು ಪಾರಣೆ, ಒಂದು ಉಪವಾಸ ಮೂರು ಪಾರಣೆ, ಒಂದು ಉಪವಾಸ ನಾಲ್ಕು ಪಾರಣೆ, ಒಂದು ಉಪವಾಸ ಐದು ಪಾರಣೆ, ಐದು ಉಪವಾಸ ಒಂದು ಪಾರಣೆ, ನಾಲ್ಕು ಉಪವಾಸ ಒಂದು ಪಾರಣೆ, ಮೂರು ಉಪವಾಸ ಒಂದು ಪಾರಣೆ, ಎರಡು ಉಪವಾಸ ಒಂದು ಪಾರಣೆ, ಒಂದು ಉಪವಾಸ ಒಂದು ಪಾರಣೆ ಹೀಗೆ ೩೦ ಉಪವಾಸ ಹಾಗೂ ೩೦ ಪಾರಣೆ ಮಾಡುವ ವ್ರತ (ಪ್ರಭಾವತಿಯುಂ ಪದ್ಮಾವತಿ ಆರ್ಯಿಕಾ ಪಾದಮೂಲದೊಳ್ ಉಪಾರ್ಜಿತ ರತ್ನಾವಳಿತಪದೊಳ್ ಅಚ್ಯುತಕಲ್ಪದೊಳ್ ಪ್ರತೀಂದ್ರಪದವಿಯಂ ಪಡೆದಳ್: ಆದಿಪು, ೩. ೫೮ ವ)"
ರಥಕಲ್ಪ,"[ನಾ] ರಥದ ಚಾಲನೆಯ ಬಗೆಗಿನ ಶಾಸ್ತ್ರ (ಅನುಕೂಲ ಶೂರ ರಥಕಲ್ಪಪರಿಣತ ರಥಚೋದಕ ಪರಿಭ್ರಾಜಿತಮುಂ ಆಗಿ: ಆದಿಪು, ೧೧. ೧೨ ವ)"
page,4
ರಥಚೋದಕ,"[ನಾ] ಸಾರಥಿ (ಕುದುರೆಯ ಬಣ್ಣದಿಂ ರಥದ ತೋರ್ಕೆಯಿಂ ಎತ್ತಿದ ಚಿತ್ರಕೇತುವೃಂದದ ಕುಱುಪಿಂದ ಉದಗ್ರ ರಥಚೋದಕಚಿಹ್ನದಿಂ ಈತನೆಂಬುದಂ ಅಱಿದು: ಪಂಪಭಾ, ೧೦. ೮೭)"
ರಥಾಂಗ,"[ನಾ] ಚಕ್ರವಾಕ (ಕಾಶ್ಮೀರರಾಗಾರುಣಿತಕುಚ ರಥಾಂಗ ಅಭಿಧಾನೋಜ್ಜ್ವಳಂ ನೀಹಾರಪ್ರಸ್ಪರ್ಧಿ ಚಂಚಚ್ಚಮರಜ ಕಳಹಂಸಾಸ್ಪದಂ: ಆದಿಪು, ೧೦. ೧೯); [ನಾ] ರಥದ ಗಾಲಿ (ತನ್ನ ರಥಾಂಗಾಹತಿಯಿಂ ಮುನ್ನಮೆ ನೀರ್ ತಳರೆ ಚೆಲ್ವುವರಿದಿತ್ತು ರಥಂ: ಆದಿಪು, ೧೨. ೮೪)"
ರಥಾಂಗಧರ,"[ನಾ] ಚಕ್ರವನ್ನು ಧರಿಸಿದವನು, ವಿಷ್ಣು, ಕೃಷ್ಣ (ನಿಜರಥಮಂ ರಥಾಂಗಧರಂ ಮುನ್ನಮೇಱಲ್ವೇೞ್ದು ಮೂಱುಸೂೞ್ ಬಲವಂದು ಪೊಡಮಟ್ಟು ರಥಮನೇಱಿ: ಪಂಪಭಾ, ೧೧. ೧೩೨ ವ)"
ರಥಾಂಗಯುಗ,"[ನಾ] ಚಕ್ರವಾಕದ ಜೋಡಿ (ಓಡೆ ತಮೋಬಳಂ ಅಗಿದಳ್ಳಾಡೆ ನಿಶಾಚರಬಲಂ ರಥಾಂಗಯುಗಂಗಳ್ ಕೂಡೆ ತೞತೞನೆ ನೇಸಱ್ ಮೂಡಿದುದು: ಪಂಪಭಾ, ೩. ೨೭)"
ರಥಾಂಗಾಹತಿ,"[ನಾ] ರಥಚಕ್ರದ ಹೊಡೆತ (ಇನ್ನಪ್ಪ ಚಕ್ರವರ್ತಿಗೇನ್ನೀ ಮಾರ್ಗದೊಳೆ ನಡೆಯಿಮೆಂದಱಿಪವೋಲ್ ತನ್ನ ರಥಾಂಗಾಹತಿಯಿಂ ಮುನ್ನಮೆ ನೀರ್ ತಳರೆ ಚೆಲ್ವುವರಿದಿತ್ತು ರಥಂ: ಆದಿಪು, ೧೨. ೮೪)"
ರಥಿ,"[ನಾ] ರಥವನ್ನೇರಿದವನು, ರಥದಲ್ಲಿದ್ದು ಯುದ್ಧಮಾಡುವವನು (ಪರಶುಶರನಿಕರದಿಂ ಕುಮ್ಮರಿಗಡಿದವೊಲ್ ಒಡನೆ ಕಡಿಯೆ ರಥಿಗಳ್ ರಥದಿಂ ಧರೆಗಿೞಿದು: ಪಂಪಭಾ, ೧೦. ೮೮)"
ರಥಿನೀಪತಿ,"[ನಾ] ಸೇನಾಪತಿ (ಎನೆ ರಥಿನೀಪತಿ ಚಕ್ರೇಶನ ಬೆಸನಂ ಪೂಣ್ದು ರಾಗದಿಂದೇಱಿ: ಆದಿಪು, ೧೩. ೩೪)"
ರದ,"[ನಾ] ಹಲ್ಲು, ದಂತ (ಅಜನ ಪದ್ಮವಿಷ್ಟರದ ಎಸಳ್ ಅಂದು ಅರೆಸೀದುವು ಅಖಿಳ ದಿಗ್ದ್ವಿರದರದಂಗಳ್ ಕರಮೆ ಕರಿಪುಗಾಱಿದುವಾಗಳ್: ಪಂಪಭಾ, ೧೦. ೩೬)"
ರದನ,"[ನಾ] ದಂತ (ದಕ್ಷಿಣಕಟಮನೆ ಸಿವುಱುವ ದಕ್ಷಿಣರದನದೊಳೆ ಹಸ್ತಮಂ ಪೇಱುವ ಚೆಲ್ವು ಈಕ್ಷಣಹರಂ: ಆದಿಪು, ೧೨. ೫೯)"
ರದನೀಂದ್ರ,"[ನಾ] ಸಲಗ (ಮಾದ್ಯತ್ ರದನೀಂದ್ರಸ್ಥೂಳದಂತಾಹತಿ ವಿದಳಿತ ಗೋಶೀರ್ಷ ಸಾರದ್ರವಾಮೋದದಿಂ ಎತ್ತಂ ಗಂಧವಾಹಂ ಮಗಮಗಿಸೆ: ಆದಿಪು, ೧೩. ೬೮)"
ರಪಣ,"[ನಾ] [ರೈ+ಪಣ=ರೈಪಣ>ರವಣ] ಜೂಜಿನ ಒತ್ತೆಯ ಹಣ (ರಪಣಮಂ ತೋಱಿಯುಂ ಒತ್ತೆಯಂ ಉಗ್ಗಡಿಸಿಯುಂ ಆಡಿಂ ಎನೆ ಪೆಱತೇನುಪಾಯಮಿಲ್ಲದೆ ಎಮ್ಮಾಳ್ವ ನೆಲನೊತ್ತೆಯೆಂದೊಡೆ: ಪಂಪಭಾ, ೭. ೩ ವ)"
ರಭಸ,"[ನಾ] ಜೋರು, ತೀವ್ರತೆ (ಪ್ರತಿಮೆಗಳೞ್ತು ಮೊೞಗಿದುದತಿರಭಸದೆ ಧಾತ್ರಿ ದೆಸೆಗಳುರಿದುವು ಭೂತಪ್ರತತಿಗಳಾಡಿದುವು ಒಳಱಿದವು ಅತಿ ರಮ್ಯಸ್ಥಾನದೊಳ್ ಶಿವಾನಿವಹಂಗಳ್: ಪಂಪಭಾ, ೧. ೧೩೩); [ನಾ] ಬೊಬ್ಬಾಟ ತೀವ್ರತೆ (ಉಭಯಬಲದ ಅರಸುಗಳ್ ರಣರಭಸಂಗಳ್ವೆರಸು ಮುಳಿದು ಕೆಯ್ವೀಸೆ: ಪಂಪಭಾ, ೧೧. ೩೪)"
ರಂಭಾಮೃದುಸ್ತಂಭ,"[ನಾ] ಬಾಳೆಗಿಡದ ಮೃದುವಾದ ಕಾಂಡ (ಮೊಗಂ ಉತ್ಫುಲ್ಲಸರೋಜಹಾಸಿ ನಯನಂ ನೀಲಾಂಬುಜಸ್ಪರ್ಧಿ ಬಾಹುಗಳಾಜಾನುವಿಳಂಬಿಗಳ್ ತೊಡೆಗಳುಂ ರಂಭಾ ಮೃದುಸ್ತಂಭಶೋಭೆಗಳಂ ಗೆಲ್ದುವು: ಆದಿಪು, ೧. ೭೪)"
ರಂಭಾವನ,"[ನಾ] ಬಾಳೆಯ ತೋಟ (ಕೃತಕಗಿರಿಪರೀತ ನೂತಚೂತಲತಾಲಿಂಗಿತ ಶಾತಕುಂಭ ರಂಭಾವನಾಂತರ್ಗತ ಮಣಿಭವನಂಗಳೊಳಂ: ಆದಿಪು, ೬. ೧೦೧ ವ)"
ರಂಭಾಸ್ತಂಭ,"[ನಾ] ಬಾಳೆಯ ಗಿಡದ ಕಾಂಡ (ಅಲ್ಲಿ ನವಮಾಳಿಕಾ ಕುಸುಮಕುಮಾರಿಯರ್ ನವಮಾಳಿಕಾಲತೆಗಳುಮಂ ರಂಭಾಸ್ತಂಭೋಪಮಮಾನ ಊರುಯುಗಳೆಯರ್: ಆದಿಪು, ೧೧. ೯೫ ವ)"
ರಮಣೀಜನ,"[ನಾ] ಸುಂದರಿಯರು (ರಮಣೀಯ ರಮಣೀಜನಂ ಬೆರಸು ಪಂಚರತ್ನಂಗಳಿಂ ಕೆದಱಿಸಿ ಸಾಂದಿನ ಸೌಸವದ ಕುಂಕುಮದ ಕತ್ತುರಿಯ ಕದಡಂ ಕದಡಿ: ಪಂಪಭಾ, ೫. ೬೦ ವ)"
ರಮಣೀಜಾತಿ,"[ನಾ] ಸ್ತ್ರೀವರ್ಗ (ರಮಣೀಜಾತಿಯೊಳಲ್ತೆ ನಂಬಿದವರ್ಗಳ್ ಸಮ್ಯಕ್ತ್ವಮಂ ಪುಟ್ಟರಾಱುಂ: ಆದಿಪು, ೫. ೬೩)"
ರಮಣೀಯ,"[ಗು] ಸಂತಸವುಂಟುಮಾಡುವ (ರಮಣೀಯ ರಮಣೀಜನಂ ಬೆರಸು ಪಂಚರತ್ನಂಗಳಿಂ ಕೆದಱಿಸಿ ಸಾಂದಿನ ಸೌಸವದ ಕುಂಕುಮದ ಕತ್ತುರಿಯ ಕದಡಂ ಕದಡಿ: ಪಂಪಭಾ, ೫. ೬೦ ವ)"
ರಮಿಯಿಸು,"[ಕ್ರಿ] ಕ್ರೀಡಿಸು (ಅಲ್ಲಿಯೆ ನಿಂದಲ್ಲಿಯೆ ರಮಿಯಿಸಿದಳ್ ಆಕೆ ಮರುದಾತ್ಮಜನೊಳ್: ಪಂಪಭಾ, ೩. ೧೯)"
ರಯ್ಯಮಾಗು,"[ಕ್ರಿ] [ರಯ್ಯ=ರಮ್ಯ] ಮನೋಹರವಾಗು (ಚೆಲ್ವಾವೆಡೆಯುಮೆಸೆವಿನಂ ರಯ್ಯಮಾಯ್ತಿಂದ್ರಸೈನ್ಯಂ: ಆದಿಪು, ೭. ೫೮)"
page,5
ರವ,"[ನಾ] ಶಬ್ದ (ಓಲಗಕ್ಕೆ ಪುಗುವ ಪೊಱಮಡುವ ವಾರವಿಳಾಸಿನಿಯರ ನೂಪುರಂಗಳ ರವಂಗಳೊಳ್ ನೃಪಭವನೋಪವನ ದೀರ್ಘಿಕಾಹಂಸಕುಳಂಗಳ್ ತಳವೆಳಗಾದುವು: ಪಂಪಭಾ, ೪. ೪೯ ವ)"
ರವಳಿಘೋಷಿಸು,"[ಕ್ರಿ] ಸಾಮೂಹಿಕ ವಾದ್ಯ ಧ್ವನಿಮಾಡಿ ಯುದ್ಧಾರಂಭ ಸೂಚಿಸು (ಆಗಳ್ ಎರಡುಂ ಬೀಡುಂಗಳೊಳಂ ಭೋರೆಂದಾರ್ದು ರವಳಿಘೋಷಿಸಿ ಕೊಳ್ಳಿವೀಸಲ್: ಪಂಪಭಾ, ೧೦. ೩೫ ವ)"
ರವಿತನಯ,"[ನಾ] ಸೂರ್ಯನ ಮಗ, ಕರ್ಣ (ಎಂದುಂ ಪೋಗೆಂದನೆ ಮಾಣೆಂದನೆ ಪೆಱತೊಂದನೀವೆನೆಂದನೆ ನೊಂದಃ ಎಂದನೆ ಸೆರಗಿಲ್ಲದೆ ಪಿಡಿಯೆಂದನಿದೇಂ ಕಲಿಯೊ ಚಾಗಿಯೋ ರವಿತನಯಂ: ಪಂಪಭಾ, ೧. ೧೦೨)"
ರಶನಾ,"[ನಾ] ಡಾಬು (ವಿದ್ಯಾಧರೀರಮ್ಯನರ್ತನ ರಾಗೋತ್ಥಿತ ಪಾರಿಹಾರ್ಯ ರಶನಾ ಮಂಜೀರಕೋದ್ದಾಮ ನಿಸ್ವನದೊಳ್: ಆದಿಪು, ೧. ೭೦)"
ರಶ್ಮಿಕಳಾಪ,"[ನಾ] ಐವತ್ತನಾಲ್ಕು ಎಳೆಗಳ ಮುತ್ತಿನ ಹಾರ (ವಿಜಯಚ್ಛಂದಹಾರ ದೇವಚ್ಚಂದಾರ್ಧಹಾರ ರಶ್ಮಿಕಳಾಪ ಗುಚ್ಛನಕ್ಷತ್ರಮಾಳಾ ಅರ್ಧಗುಚ್ಛ ಮಾಣವಕ ಅರ್ಧಮಾಣವಕಂಗಳೆಂಬ ಪನ್ನೊಂದು ನಾನಾರತ್ನದ ಸುವರ್ಣಪದಕವಿರಚನಾಭೇದದಿಂ: ಆದಿಪು, ೮. ೫೪ ವ)"
ರಸ,"[ನಾ] ರುಚಿ (ಅಂತು ಪರಮಾತಿಶಯ ರೂಪ ರಸ ಗಂಧ ಸ್ಪರ್ಶ ಗುಣವತ್ ಪರಮಾಣುಪರಿನಿರ್ವೃತಮೂರ್ತಿಯಪ್ಪ ಪರಮನ: ಆದಿಪು, ೮. ೬ ವ); [ನಾ] ಸುಖದುಃಖಾದಿ ಅನುಭವಗಳು (ಜೀವಂಗಳ್ ಶುಭಾಶುಭಕರ್ಮಶೈಲೂಷ ಪ್ರೇರಿತಂಗಳಾಗಿ ಚತುರ್ಗತಿಸಂಸಾರಂಗಳೊಳ್ ಅನೇಕರಸ ಪರಿಣತಂಗಳ್: ಆದಿಪು, ೧೬. ೫೭ ವ); [ನಾ] ಪಾದರಸ (ಅನ್ನೆಗಂ ಇತ್ತ ಸಂಸಪ್ತಕ ನಿಕುರುಂಬದೊಳಗೆ ಒರ್ವರುಮಂ ಕಿಱುವೀೞಲೀಯದೆ ರಸಮಂ ಕೊಲ್ವಂತೆ ಎಂತಾನುಂ ಕೊಂದು: ಪಂಪಭಾ, ೧೨. ೧೨೦ ವ)"
ರಸ ರಸಾಯನ,"[ನಾ] ರುಚಿಕರವಾದ ಆಹಾರ (ನಾಗಕನ್ನೆಯರುಂ ತಾನುಂ ಮನಂಬುಗಿಸುವಂತೆ ಮಜ್ಜನಂಬುಗಿಸಿ ರಸರಸಾಯನಂಗಳಂ ಊಡುವಂತೆ ದಿವ್ಯಾಹಾರಂಗಳಂ ಮಾಡಿ: ಪಂಪಭಾ, ೪. ೧೬ ವ)"
ರಸಜ್ಞ,"[ನಾ] ರಸಿಕ (ಭೋಗಂಗಳ್ .. .. ಮನೋರಾಗಮನೊದವಿಸದವು ಹೃದ್ರೋಗಮನೊದವಿಸೆ ರಸಜ್ಞನನುಭವಿಸುಗುಮೇ: ಆದಿಪು, ೩. ೭೦)"
ರಸತ್ತಾರುಗ,"[ನಾ] ಗಜಯೋಧ, ಮಾವತಿಗರಲ್ಲದೆ ಆನೆಯ ಮೇಲೆ ಕುಳಿತ ಯೋಧ (ಪೊರಜೆವಿಡಿದು ಕೊರಲ ಬಳೆಗಳೊಳೆ ಕಾಲ್ಗೋದು ಪರಿಯಿಸುವ ರಸತ್ತಾರುಗರುಮಂ: ಪಂಪಭಾ, ೧೨. ೬೦ ವ)"
ರಸದಾನ,"[ನಾ] ವಿಷ ಪ್ರಯೋಗ (ರಸದಾನಾದಿಗಳೊಳ್ ಛಿದ್ರಿಸುವಮಪ್ಪೊಡೆ ಅವರ್ ಆಪ್ತವಂತರುಂ ಬುದ್ಧಿವಂತರುಂ ಆಗಿ ನೆಗೞ್ದರ್ ಇನ್ನಾವ ಮಾೞ್ಕೆಯೊಳ್ ಪಗೆಯಂ ಕೆಯ್ಗೆ ಮಾಡುವುದು ಪೇೞಿಂ: ಪಂಪಭಾ, ೬. ೬೭ ವ)"
ರಸಪಂಚಕ,"[ನಾ] [ಜೈನ] ಸಿಹಿ, ಹುಳಿ, ಕಟು, ಕಷಾಯ, ತಿಕ್ತ ಎಂಬ ಐದು ರುಚಿಗಳು (ಪೂರ್ವಶರೀರಬಂಧನ ಸಂಘಾತವರ್ಣ ರಸಪಂಚಕ ಸಂಸ್ಥಾನ ಸಂಹನನ ಪಂಚಷಟ್ಕಾಂಗೋಪಾಂಗದ್ವಿಕಂ: ಆದಿಪು, ೧೬. ೪೯ ವ)"
ರಸಪರಿತ್ಯಾಗ,"[ನಾ] [ಜೈನ] ಹಾಲು ಮೊಸರು ತುಪ್ಪ ಉಪ್ಪು ಎಣ್ಣೆ ಮುಂತಾದವುಗಳ ರುಚಿಗಳನ್ನು ತ್ಯಜಿಸುವ ನಾಲ್ಕನೆಯ ತಪಸ್ಸು (ಕ್ಷೀರದಧಿಘೃತಲವಣತೈಲಾದಿರಸಂಗಳಂ ಪರಿತ್ಯಾಗಂಗೆಯ್ವ ರಸಪರಿತ್ಯಾಗಮೆಂಬ ನಾಲ್ಕನೆಯ ತಪದೊಳಂ: ಆದಿಪು, ೬. ೩೦ ವ)"
ರಸಭಾವಾಭಿನಯ,"[ನಾ] ರಸಾನುಭವವನ್ನುಂಟುಮಾಡುವಂತಹ ಭಾವಾಭಿನಯ (ರಸಭವಾಭಿನಯಂಗಳ್ ಪೊಸವೆ ಪುಗಿಲ್ ಪೊಸವೆ ಚಲ್ಲಿಗಳ್ ಪೊಸವೆ ನಯಂ ಪೊಸವೆ ಕರಣಂಗಳುಂ ನಿಪ್ಪೊಸವೆ ಎನೆ ಪೊಸಯಿಸಿದಳಾಕೆ ನಾಟ್ಯಾಗಮಮಂ: ಆದಿಪು, ೯. ೨೫)"
ರಸವದ್ಗೇಯ,"[ನಾ] ಸಂತಸದಾಯಕವಾದ ಸಂಗೀತ (ಲಲಿತಾಲಂಕರಣಪ್ರಸನ್ನ ರಸವದ್ಗೇಯಂಗಳೊಳ್ ಮೂಡುತುಂ ಮುೞುಗುತ್ತುಂ: ಆದಿಪು, ೧. ೮೪)"
ರಸವಾದ,"[ನಾ] ಕೀಳು ಲೋಹವನ್ನು ಚಿನ್ನವನ್ನಾಗಿಸುವ ವಿದ್ಯೆ (ವಿಪಿನೋಲ್ಲಂಘನ ಸಿಂಧುಯಾನ ನಗಕೂಟಾರೋಹಣಕ್ಲೇಶ ಮಂತ್ರಪದಧ್ಯಾ ಬಿಳಪ್ರವೇಶ ರಸವಾದ ಆಯಾಸದೊಳ್: ಆದಿಪು, ೧೬. ೭)"
ರಸವಾದಿ,"[ನಾ] ರಸಜ್ಞಾನಿ, ಪಾದರಸವನ್ನು ಚಿನ್ನವನ್ನಾಗಿಸಬಲ್ಲವನು (ಸೂಳೆಯಂತೆ ಕೞಿವು ಉೞಿವನಱಿದುಂ ರಸವಾದಿಯಂತೆ ಕಟ್ಟಿಯುಂ ಪೆರ್ಜೋಡೆಯಂತೆ ನುಣ್ಣಿತಂ ವೇೞ್ದು: ಪಂಪಭಾ, ೬. ೭೨ ವ)"
ರಸಸಿದ್ಧ,"[ನಾ] ಕೀಳು ಲೋಹವನ್ನು ಚಿನ್ನವನ್ನಾಗಿಸುವ ರಸವಿದ್ಯೆಯಿಂದ ಸಿದ್ಧವಾಗಿರುವ (ರಸಸಿದ್ಧಮಪ್ಪ ಪೊನ್ನಲತೆಯ ಮೆಯ್ಯುಮಂ ನೀಲದ ತಲೆನವಿರುಮಂ ಪವಳದ ಬಾಯ್ದೆಱೆಯುಮಂ ಮುತ್ತಿನ ಪಲ್ಗಳುಮಂ: ಪಂಪಭಾ, ೪. ೭೫ ವ)"
ರಸಸಿದ್ಧಿ,"[ನಾ] ಕೀಳು ಲೋಹವನ್ನು ಚಿನ್ನವನ್ನಾಗಿಸುವ ವಿದ್ಯೆ ಕರಗತವಾಗು (ರಸಸಿದ್ಧಿಯುಮಾಯ್ತೆನೆ ತನ್ನನಾಸೆವಟ್ಟು ಎರೆದರ್ಗೆ ಇತ್ತು ಪೊನ್ಮಯದೆ ಮಾಡಿದನೀ ನೆಲನಂ ಗುಣಾರ್ಣವಂ: ಪಂಪಭಾ, ೧೪. ೨೧)"
ರಸಾತಳ,"[ನಾ] ಪಾತಾಳ (ನೀಂ ಇನಿಸು ಕಾಲ ಇರ್ದೆಯಪ್ಪೊಡೆ ಏಂ ತೊದಳೊ ಸರೋವರಾಂಬುವನಿತಂ ತವೆ ತುಳ್ಕಿ ರಸಾತಳಂಬರಂ ಬೆದಕಿಯುಂ ಎಂತುಂ ಅಪ್ಪಳಿಸಿ ಕೊಂದಪೆಂ: ಪಂಪಭಾ, ೧೩. ೮೦)"
ರಸಿತ,"[ನಾ] ಮಧುರಧ್ವನಿ (ಪರಿಪಠಣ ನಟನ ಮೃದುಕೂಜಿತ ರಸಿತ ದರಹಸಿತ ಕ್ರೇಂಕಾರಾರೋಹಣಾಯೋಧನಾದಿ ನಾನಾ ವಿನೋದಂಗಳೊಳ್: ಆದಿಪು, ೮. ೩ ವ)"
page,6
ರಸೆ,"[ನಾ] ಪಾತಾಳ (ರಸೆ ಪತ್ತಿತ್ತೆತ್ತಂ ಆಕಾಶದೊಳ್ ಅನಿಲಪಥಂ ಧಾರಿಣೀಚಕ್ರದೊಳ್ ಕಾಳಸೆಗೊಂಡಿತ್ತೆಂಬಿನಂ ಮಂದಯಿಸಿ: ಆದಿಪು, ೧೪. ೯೫); [ನಾ] ಭೂಮಿ (ರಸೆಯೊಳ್ ಕಾಲಾಗ್ನಿರುದ್ರಂ ಜಲಶಯನದೊಳ್ ಅಂಭೋಜನಾಭಂ ಪೊದಳ್ದು ಆಗಸದಿಂ ಸುತ್ತಿರ್ದ ಅಜಾಂಡೋದರದೊಳ್ ಅಜಂ ಅಡಂಗಿರ್ಪವೋಲ್; ಪಂಪಭಾ, ೮. ೮೬)"
ರಂಹ,"[ನಾ] ವೇಗ (ದ್ವಾದಶಯೋಜನೋಲ್ಲಂಘನ ರಂಹೋನಿವಾಸ ಭೂಮಿಯುಮಪ್ಪ ಪವನಂಜಯಮೆಂಬ ತುರಗರತ್ನಮಂ: ಆದಿಪು, ೧೧. ೩ ವ)"
ರಾಗ,"[ನಾ] ಅನುರಾಗ ಹಾಗೂ ಸ್ವರಯುಕ್ತ ರಾಗ (ಎಸೆದೆರ್ದೆಯೊಳ್ ಪಳಂಚುವ ಕಲಧ್ವನಿಯಿಂ ಪೊಸತೊಂದು ರಾಗಮಂ ಪೊಸಯಿಸಿ: ಆದಿಪು, ೨. ೭೭); [ನಾ] ಪ್ರೀತಿ (ಭರತಂ ಷಟ್ಖಂಡಭೂವಲ್ಲಭನೆನೆ ಸಿರಿಯಂ ಗೆಂಟಱೊಳ್ ಕೇಳ್ದು ರಾಗಂ ಬೆರೆಸಿರ್ಪೀ ನಣ್ಪೆ ಸಾಲ್ಗುಂ: ಆದಿಪು, ೧೪. ೭೭); [ನಾ] ಕೆಂಬಣ್ಣ (ಎತ್ತಿದ ಪರಾಗರಾಗ ಮುದಿತ ಆಶಾ ಭಾಸಂ ಉದ್ಯತ್ ಮಧು ಉನ್ಮದಭೃಂಗಧ್ವನಿ ಮಂಗಳಧ್ವನಿಯೆನಲ್: ಪಂಪಭಾ, ೫. ೬); [ನಾ] ಸಂತೋಷ (ನಿನ್ನೊಂದು ಕಂದಿದ ಮೆಯ್ ಎನ್ನಯ ತೋಳೊಳೊಂದೆ ಸಿರಿಯಂ ನೀನುಯ್ದು ತೊೞ್ತಾಳ್ದು ರಾಗದಿಂ ಎನ್ನೊಳ್ ಸುಕಮಿರ್ಪುದು: ಪಂಪಭಾ, ೮. ೬೬)"
ರಾಗಂಗಿಡು,"[ಕ್ರಿ] ಪ್ರೀತಿಯನ್ನು ಕಳೆದುಕೊ (ಕೊಡುವ ಬಾಡಕ್ಕಂ ಜೀವಧನಂಗಳ್ಗಂ ಬಿಡುವೆಣ್ಗಂ ಲೆಕ್ಕಮಿಲ್ಲೆನಿಸಿ ರಾಗಂಗಿಡದೆ ಕೊಂಡಾಡಿದಂ ಬಲ್ಲಹನಱಿಯೆ ಗುಣಾರ್ಣವಂ ಕವಿತಾಗುಣಾರ್ಣವನಂ: ಪಂಪಭಾ, ೧೪. ೫೫)"
ರಾಗದಿಂ,"[ಗು] ಸಂತೋಷದಿಂದ (ಆಗಳ್ ಅನಂತಂ ಅನಂತಫಣಾಗಣಮಣಿಕಿರಣಂ ಎಸೆಯೆ ದುಗ್ಧಾರ್ಣವದೊಳ್ ರಾಗದಿನಿರ್ಪಂತಿರ್ದಂ ಭೋಗಿ ತೞತ್ತೞಿಸೆ ಬೆಳಗೆ ಕೆಯ್ದೀವಿಗೆಗಳ್: ಪಂಪಭಾ, ೪. ೫೩)"
ರಾಗಧ್ವನಿ,"[ನಾ] ರಾಗಚ್ಛಾಯೆ (ಧ್ವನಿಯೆನಿಸಿದ ಅಳಂಕಾರಧ್ವನಿಯೆಸೆವುದಲ್ಲಿ ಮಧುರವಿಪಂಚಧ್ವನಿಯೊಡನೆ ಅನೇಕರಾಗಧ್ವನಿಯೆನೆ ಸೊಗಯಿಪುದು: ಆದಿಪು, ೯. ೧೧೯)"
ರಾಗರಸ,"[ನಾ] ಭಕ್ತಿರಸ (ಕೆಲಂಬರ್ ಅರುಣಮಣಿಕುಳ ಪ್ರಭಾಜಾಳ ಜಟಿಳಿತಪಿಂಜರಂಗಳಾಗಿ ನಿಜರಾಗಪ್ರವಾಹಶಂಕೆಯಂ ಮಾಡುವ ಜಳಂಗಳಿಂದಂ: ಆದಿಪು, ೮. ೬೯ ವ)"
ರಾಗರಸ,"[ನಾ] ಪ್ರೀತಿರಸ [ಕೆಂಬಣ್ಣ] (ಆ ನವಮಾಳಿಕಾ ಕುಸುಮಕೋಮಳೆ ರಾಗರಸಪ್ರಪೂರ್ಣಂ ಚಂದ್ರನ ಆನನಲಕ್ಷ್ಮಿಯಿಂ: ಪಂಪಭಾ, ೪. ೭೧); ಸಂತೋಷರಸ (ಚಾರುವೀರಭಟಕೋಟಿಗೆ ರಾಗರಸಂ ಪೊದಳ್ದು ತುಳ್ಕುತ್ತಿರೆ ಬಂದು ಮೊಗೆದಂ ವಿಭು ಗೋಕುಲಮಂ ವಿರಾಟನಾ: ಪಂಪಭಾ, ೮. ೯೨)"
ರಾಗಿ,"[ನಾ] ಪ್ರೇಮಿ (ಆಗಳ್ ತನ್ನ ರಾಗರಸಮಂ ರಾಗಿಗಳ್ಗೆಲ್ಲಂ ಪಚ್ಚುಕೊಟ್ಟಂತೆ ಕೆಂಪು ಪತ್ತುವಿಡೆ: ಪಂಪಭಾ, ೪. ೫೦ ವ)"
ರಾಗಿಸು,"[ಕ್ರಿ] ಸಂತೋಷಿಸು (ಇದಱೊಳ್ ನೀಂ ರಾಗಿಸಲ್ ತಕ್ಕುದು ಏಕೊಳಕೊಳ್ವೈ ಜಡರಂತೆ ಶೋಕರಸಮಂ ಷಟ್ಖಂಡಧಾತ್ರೀಶ್ವರಾ: ಆದಿಪು, ೧೬. ೫೫)"
ರಾಗೋತ್ಸವ,"[ನಾ] [ರಾಗ+ಉತ್ಸವ] ಸಂತೋಷದ ಉತ್ಸವ (ಕೂಡಿದುದು ಶ್ರೀಮತಿಗಂ ಮನೋರಥಫಲಂ ಶ್ರೀವಜ್ರದಂತಂಗಂ ಆದುದು ರಾಗೋತ್ಸವಂ: ಆದಿಪು, ೪. ೧೮)"
ರಾಜಕ,"[ನಾ] ರಾಜರ ಗುಂಪು (ಕರಕಳಿತಾರ್ಘ್ಯಪಾದ್ಯನನವದ್ಯಗುಣಂಗೆ ಸಮಸ್ತ ರಾಜಕಂ ಬೆರಸಿದಿರೆೞ್ದು ರಾಜಗೃಹದಿಂ ಪೊಱಮಟ್ಟು: ಆದಿಪು, ೯. ೧೩೧); [ನಾ] ರಾಜ್ಯ (ಸಪ್ತಾಂಗಮೀ ರಾಜಕಕ್ಕೆ ಅರಸಂ ಧರ್ಮಜನಕ್ಕುಂ ಎಂದು ನಯದಿಂ ನಿಶ್ಚೈಸಿ: ಪಂಪಭಾ, ೪. ೮)"
ರಾಜಕಂಠೀರವ,"[ನಾ] ರಾಜಸಿಂಹ (ಆ ಕಾಮಕಾರ್ಮುಕ ಯಷ್ಟಿಮುಷ್ಟಿಸಮಾಯತಮಧ್ಯೆಯರೊಳ್ ಆ ರಾಜಕಂಠೀರವ ಮಧ್ಯಂ: ಆದಿಪು, ೮. ೨೩ ವ)"
ರಾಜಕಠೀರವಮಧ್ಯ,"[ನಾ] ರಾಜಸಿಂಹದ ಹಾಗೆ ಸಣ್ಣ ನಡುವಿರುವವನು (ಆ ಕಾಮಕಾರ್ಮುಕಯಷ್ಟಿಮುಷ್ಟಿ ಸಮಾಯುತಮಧ್ಯೆಯರೊಳ್ ಆ ರಾಜಕಂಠೀರವಮಧ್ಯಂ: ಆದಿಪು, ೮. ೨೩ ವ)"
ರಾಜಕೀರ,"[ನಾ] ಅರಗಿಳಿ (ಉರಿಯಿಂ ಕರಿಮುರಿಕನಾದುವು ಉನ್ಮದ ಪರಭೃತ ಷಟ್ಚರಣ ರಾಜಕೀರಕುಲಂಗಳ್: ಪಂಪಭಾ, ೫. ೯೦)"
ರಾಜಗೇಹ,"[ನಾ] ಅರಮನೆ (ಗೊಟ್ಟಿಗಾಣರಂತಿರೆ ಮಱಿದುಂಬಿ ಮೇಳದವರಂತಿರೆ ಸಾರಿಕೆ ರಾಜಗೇಹದಂತಿರೆ ಕೊಳಂ ಅಲ್ಲಿ ತಾಂ ಅರಸರಂತಿರೆ ತಾಮರಸಂಗಳೊಪ್ಪುಗುಂ: ಪಂಪಭಾ, ೫. ೫೮)"
ರಾಜಚಕ್ರ,"[ನಾ] ರಾಜರ ಸಮೂಹ (ತುಡುವ ಬಿಡುವ ಸೂೞ್ಗಯ್ಯ ಬೇಗಂಗಳಂ ನಿಟ್ಟಿಸಲಾರ್ಗಂ ಬಾರದಂತಾಗೆ ಅಸದಳಂ ಇಸೆ ತದ್ರಾಜಚಕ್ರಂ ಪೊದಳ್ದರ್ಬಿಸಿದತ್ತು: ಪಂಪಭಾ, ೧೨. ೨೦)"
ರಾಜಚಿಹ್ನ,"[ನಾ] ರಾಜರ ಅಧಿಕಾರ ಸಂಕೇತಗಳಾದ ಛತ್ರ, ಚಾಮರ, ಸಿಂಹಾಸನ, ಮುಕುಟ ಮತ್ತು ರಾಜದಂಡ (ಅಂತು ನಿಜಧವಳಚ್ಛತ್ರಚಾಮರಸಿಂಹಾಸನಾದಿ ರಾಜಚಿಹ್ನಂಗಳುೞಿಯೆ: ಪಂಪಭಾ, ೬. ೪೦ ವ)"
ರಾಜಜಂಬೂ,"[ನಾ] ಶ್ರೇಷ್ಠವಾದ ನೇರಿಳೆ, ಜಂಬು ನೇರಿಳೆ (ವಾರಾಕದಂಬ ಸುರಭಿಸಮೀರಂ ಪರಿಪಕ್ವ ರಾಜಜಂಬೂದ್ರುಮವಿಸ್ತಾರಂ: ಆದಿಪು, ೧೧. ೮೮)"
ರಾಜತಾಚಳ,"[ನಾ] ಬೆಳ್ಳಿ ಬೆಟ್ಟ (ರಮ್ಯರಾಜತಾಚಳ ತಿಳಕೋಪಮಾನಮೆನೆ ಸಂದಳಕಾಪುರಂ ಒಪ್ಪಿ ತೋಱುಗುಂ: ಆದಿಪು, ೧. ೭೧)"
page,7
ರಾಜತಾದ್ರಿ,"[ನಾ] ಬೆಳ್ಳಿ ಬೆಟ್ಟ (ರಾಜತಾದ್ರೀಂದ್ರಶೋಭಾವಿಭವಕ್ಕೆ ಅೞ್ಕರ್ತು ತತ್ಪರ್ವತನಿಕಟವನೋಪಾಂತದೊಳ್ ಬೀಡುವಿಟ್ಟಂ: ಆದಿಪು, ೧೩. ೭೮)"
ರಾಜತ್,"[ಗು] ಹೊಳೆಯುವ (ಅಂತು ಸೊಗಯಿಸುವ ಕುರುಜಾಂಗಣಕ್ಕೆ ರಾಜದ್ರಾಜಧಾನಿಯಾಗಿರ್ದು .. .. ಸೊಗಯಿಸುತಿರ್ದುದು ಕಸ್ತಿನಪುರಮೆಂಬುದು ಪೊೞಲ್: ಪಂಪಭಾ, ೧. ೫೭ ವ)"
ರಾಜದಾರಕ,"[ನಾ] ರಾಜಪುತ್ರ (ಸಹಪಾಂಸುಕ್ರೀಡಾನೇಕ ವಿಭ್ರಮ ಕ್ರೀಡಾರಸೋದಾರ ರಾಜದಾರಕಪರಿವೃತನಾಗಿ: ಆದಿಪು, ೮. ೪೧ ವ)"
ರಾಜಧಾನಿ,"[ನಾ] ರಾಜನ ಆವಾಸನಗರ (ಅಂತು ಕೆಲವು ಪಯಣಂಗಳಿಂದಂ ನಿಜಾನ್ವಯರಾಜಧಾನಿಯಂ ಅಯೋಧ್ಯಾಪುರಮಂ ಎಯ್ದೆವಂದಾಗಳ್: ಆದಿಪು, ೧೪. ೨ ವ)"
ರಾಜನಾಮ,"[ನಾ] ರಾಜನೆಂಬ ಹೆಸರು (ಧರೆಯಂ ಕುಡುವಂದು ಎನಗಂ ಗುರು ತನಗಂ ರಾಜನಾಮಮಂ ಕೊಟ್ಟೊಡೆ ನೋಡಿರೆ ತನಗೀಗಳ್ ರಾಜಾಧಿರಾಜನೆಂದಿಟ್ಟುಕೊಂಡಂ ಅಡಕಿಲ್ವೆಸರಂ: ಆದಿಪು, ೧೪. ೭೮)"
ರಾಜನ್ಯಕ,"[ನಾ] ರಾಜಸಮೂಹ (ಅನೇಕ ರಾಜನ್ಯಕಮಕುಟಸಂಘಟ್ಟ ಉಚ್ಚಳತ್ ಮಣಿಮರೀಚಿಗಳ್ ವಿಳಯಾನಿಳ ವಿಸ್ಫುಲಿಂಗಂಗಳಂತೆ ದೆಸೆದೆಸೆಗೆ ಕೆದಱೆ: ಆದಿಪು, ೧೪. ೮೨ ವ)"
ರಾಜನ್ವತಿ,"[ನಾ] ಒಳ್ಳೆಯ ರಾಜನಿರುವ ನಾಡು (ರಾಜವತಿಯಕ್ಕುಮಲ್ಲದೆ ರಾಜನ್ವತಿಯಾಗದಲ್ತೆ ಧರೆ ಮತ್ತೊರ್ವಂ ತೇಜಸ್ವಿ ಪೊಡರ್ವೊಡೆ ಅದಱಿಂ ರಾಜನ್ವತಿ ಮಾಡು ಧರಣಿಪತೀ: ಆದಿಪು, ೧೪. ೨೦)"
ರಾಜಪ್ರಸೂತ,"[ಗು] ಕ್ಷತ್ರಿಯನು ಹುಟ್ಟಿನಿಂದ ಪಡೆದ (ರಾಜಪ್ರಸೂತವಿಜಯಯಶಶ್ಶರೀರಮಂ ಮೆಱೆವ ರಿಪುಗಳ ರೇಖೆಯೊಳಂ: ಆದಿಪು, ೧೪. ೮೪ ವ)"
ರಾಜಬೀಜ,"ರಾಜರ ವೀರ್ಯ, ಅರಸು ಕುಲ (ಅತ್ತ ಮದಾನ್ವಿತ ರಾಜಬೀಜಸಂಜನಿತಗುಣಂ ಮದಂ: ಪಂಪಭಾ, ೧೨. ೯೩)"
ರಾಜಮಂದಿರ,"[ನಾ] ಅರಮನೆ (ಅಂತು ರಾಜಮಂದಿರಮಂ ಪೊಕ್ಕು ಧರ್ಮಪುತ್ರನಂ ಅಗಲ್ದ ಪನ್ನೆರಡು ಮಾಸದೊಳಾದ ದಿಗ್ವಿಜಯಪ್ರಪಂಚಮುಮಂ .. .. ಅಱಿದು: ಪಂಪಭಾ, ೫. ೨೩ ವ)"
ರಾಜಮಹಿಷೀ,"[ನಾ] ಪಟ್ಟದ ರಾಣಿ (ವಿಜಯರಾಜಮಹಿಷೀ ಮಯೂರಾತಪತ್ರ ಶಂಕಾವಹ ಶಂಕುಸಂಕುಳಂಗಳಿಂದಂ: ಆದಿಪು, ೧೪. ೯೦ ವ)"
ರಾಜಮಾರ್ಗ,"[ನಾ] ರಜೋಮಾರ್ಗ, ರಾಜರ ಹಾದಿ, ಹಿರಿಯ ಹಾದಿ (ಮನುಮಾರ್ಗನಿಪುಣನೆನಿಸಿದ ನಿನಗಾಂ ಈ ರಾಜಮಾರ್ಗಮಂ ತೋಱೆ ಜಗಜ್ಜನಕೆ ನಗೆಯಲ್ತೆ: ಆದಿಪು, ೮. ೧೨)"
ರಾಜಮಾಷ,"[ನಾ] ತುಡುಗುಣಿ ಕಾಳು (ಗೋಧೂಮ ಕಂಗು ಶ್ಯಾಮಾಕ ಕೋದ್ರವ ನೀವಾರ ತಿಳ ಅತಸಿ ಮಸೂರಿಕಾ ಕುಳಿತ್ಥ ಮಾಷ ರಾಜಮಾಷ: ಆದಿಪು, ೬. ೭೨ ವ)"
ರಾಜಯಕ್ಷ್ಮ,"[ನಾ] ಕ್ಷಯರೋಗ (ವಿಚಿತ್ರವೀರ್ಯನುಂ ಅವಾರ್ಯವೀರ್ಯನಾಗಿ ಕೆಲವು ಕಾಲಂ ರಾಜ್ಯಲಕ್ಷ್ಮಿಯಂ ತಾಳ್ದಿ ರಾಜಯಕ್ಷ್ಮತಪ್ತಶರೀರಂ ಆತ್ಮಜವಿಗತಜೀವಿಯಾಗಿ ಪರಲೋಕಪ್ರಾಪ್ತನಾದೊಡೆ: ಪಂಪಭಾ, ೧. ೮೦ ವ)"
ರಾಜರಾಜ,"[ನಾ] ಚಕ್ರವರ್ತಿ (ಮನುಕುಳತಿಳಕಂ ವೃಷಭಾಗ್ರನಂದನಂ ರಾಜರಾಜಂ ಅಧಿರಾಜಂ ಚಕ್ರನಿಧೀಶಂ ಆದಿಭೂಭುಜಂ ಎನೆ ನೆಗೞ್ದಂ ಭರತಚಕ್ರಿ ವಿಶ್ವಂಭರಯೊಳ್: ಆದಿಪು, ೧೫. ೩)"
ರಾಜಲೋಕ,"[ನಾ] ರಾಜತಂಡ (ಬಾಹುಬಲಿಕುಮಾರನ ಭರತೇಶ್ವರನ ಪಕ್ಷದ ರಾಜಲೋಕಮನೆರಡುಂ ದೆಸೆಯೊಳಂ ಮಧ್ಯಸ್ಥರಾಗಿ ಮಿಡುಕದೆ ನೋಡುತ್ತಿರ್ಪಂತು ನಿಯಮಿಸಿದಾಗಳ್: ಆದಿಪು, ೧೪. ೧೦೪ ವ)"
ರಾಜವತಿ,"[ನಾ] ನಾಮಮಾತ್ರ ರಾಜನಿರುವ ನಾಡು (ರಾಜವತಿಯಕ್ಕುಮಲ್ಲದೆ ರಾಜನ್ವತಿಯಾಗದಲ್ತೆ ಧರೆ ಮತ್ತೊರ್ವಂ ತೇಜಸ್ವಿ ಪೊಡರ್ವೊಡೆ ಅದಱಿಂ ರಾಜನ್ವತಿ ಮಾಡು ಧರಣಿಪತೀ: ಆದಿಪು, ೧೪. ೨೦)"
ರಾಜವಿದ್ಯೆ,"[ನಾ] ರಾಜರಿಗೆ ಬೇಕಾದ ವಿದ್ಯೆ, ಸಮಯಾನುಸಾರಿಯಾಗಿ ಸಾಮ ದಾನ ಭೇದ ದಂಡಗಳನ್ನು ಬಳಸುವ ತಿಳಿವಳಿಕೆ (ನೀನಾದಿರಾಜನೈ ನಿನಗಾ ನಾಲ್ಕುಂ ರಾಜವಿದ್ಯೆ ಪುಟ್ಟಿದುವು ಅದಱಿಂ ನೀನೆ ಬೆಸಸುವುದು ನಯಮಂ: ಆದಿಪು, ೧೪. ೧೦)"
ರಾಜಸುತೆ,"[ನಾ] ರಾಜಕುಮಾರಿ (ರಾಜಾಂತರದಿಂದೆ ರಾಜಸುತೆಯಂ ನಯದಿಂದವಳುಯ್ದಳ್: ಪಂಪಭಾ, ೩. ೫೭)"
ರಾಜಸೂಯ,"[ನಾ] ಚಕ್ರವರ್ತಿ ಮಾಡುವ ಒಂದು ಯಾಗ (ಗಾಳು ಗೊರವಂ ತಗುಳ್ಚಿ ಪಳಾಳಮಂ ಏನೊಂದನಪ್ಪೊಡಂ ಗೞಪಿದೊಡೆ ಆ ಬೇಳುನುಡಿ ಕೇಳ್ದು ಕೆಮ್ಮನೆ ಬೇಳಲ್ ನಿಮಗಂತು ರಾಜಸೂಯಂ ಮೊಗ್ಗೇ: ಪಂಪಭಾ, ೬. ೨೪)"
page,8
ರಾಜಾಂಗಣ,"[ನಾ] ಅರಮನೆಯ ಅಂಗಳ (ವಿವಿಧಫಲಪ್ರಸೂನ ಪಲ್ಲವತತಿಯಿಂ ತೀವಿದ ರಾಜಾಂಗಣಮಂ ಇಳಾವಂದ್ಯರ್ ಮೆಟ್ಟಲೊಲ್ಲದೆ ಅಲ್ಲಿಯೆ ನಿಂದರ್: ಆದಿಪು, ೧೫. ೯)"
ರಾಜಾಧಿರಾಜ,"[ನಾ] ಚಕ್ರವರ್ತಿ (ರಾಜಾಧಿರಾಜಂ ಅಳಿಯನ ಮೊಗಮಂ ನೋಡಿ: ಆದಿಪು, ೪. ೫೪ ವ)"
ರಾಜಾವರ್ತ,"[ನಾ] ನೀಲ ರತ್ನ (ದ್ರುಪದಂ ಪಚ್ಚೆಯ ನೆಲಗಟ್ಟಿನೊಳಂ ರಾಜಾವರ್ತದ ಕಂಬದೊಳಂ .. .. ವಿವಾಹಗೇಹಮಂ ಸಮೆಯಿಸಿ: ಪಂಪಭಾ, ೩. ೭೪ ವ)"
ರಾಜಿ,"[ನಾ] ಸಾಲು (ಸರಳ ತಮಾಳ ತಾಳ ಹರಿಚಂದನ ನಂದನ ಭೂಜರಾಜಿಯಿಂ ಸುರಿವ ಅಲರೋಳಿ ತದ್ವನಲತಾಂಗಿಯ ಸೂಸುವ ಸೇಸೆಯಾಯ್ತು: ಪಂಪಭಾ, ೫. ೫೨)"
ರಾಜೋತ್ತರ,"[ನಾ] [ರಾಜ+ಉತ್ತರ] ಚಂದ್ರನ ಹಾಗೆ ಹೆಚ್ಚುವಿಕೆ,ಅಭಿವೃದ್ಧಿ (ಅಂತುತ್ತರಂ ತನಗೆ ಅಳವುಂ ಅದಟುಂ ರಾಜೋತ್ತರಮಾಗೆ ಕಾದಿದೊಡೆ ಶಲ್ಯಂ ವಿರಥನಾಗಿ ಸಿಗ್ಗಾಗಿ: ಪಂಪಭಾ, ೧. ೧೧೧ ವ)"
ರಾಜ್ಯವಿಳಾಸ,"[ನಾ] ಆಳ್ವಿಕೆಯ ಸೊಗಸು (ಉಳ್ಳುಡೆಯಂ ಆಕೆಯೋಸರಿಸುವ ಸೂಸುವ ಹಾರಲತೆಯನಳವಡಿಸುವ ಭಂಗಿಯೆ ಮದನರಾಜರಾಜ್ಯವಿಳಾಸಂ: ಆದಿಪು, ೯. ೩೬)"
ರಾಜ್ಯಾಶ್ರಮ,"[ನಾ] ರಾಜ್ಯದ ನೆಲೆ (ತ್ರಿಲೋಕಗುರು ಧರಾತಳಂ ಪೊಗೞ್ವಿನಂ ಯತ್ಯಾಶ್ರಮದೊಳ್ ನಿಂದಂ ಈ ಧರಾಧಿಪಂ ಗುರುರಾಜ್ಯಾಶ್ರಮದೊಳ್ ನಿಂದಂ: ಆದಿಪು, ೬. ೨೪ ವ)"
ರಾಜ್ಯೋನ್ನತಿ,"[ನಾ] ಒಡೆತನದ ಆಧಿಕ್ಯ (ನಿನ್ನಿಂದಂ ತ್ರಿಭುವನ ರಾಜ್ಯೋನ್ನತಿ ಬಂದೆನಗೆ ಸಾರ್ಗುಮಪ್ಪೊಡಂ ಒಲ್ಲೆಂ: ಪಂಪಭಾ, ೧೩. ೨೭)"
ರಾಣಿಯವಾಸ,"[ನಾ] ಅಂತಃಪುರ (ಭೂಷಣಾಡಂಬರ ಉದ್ಯೋತಿಯಿಂ ಒಪ್ಪಿರ್ದುದ್ವಿಳಾಸಂ ವಿಳಸಿತಕಮಳಾವಾಸಮೀ ಬರ್ಪುದೇಂ ರಾಣಿಯವಾಸಂ: ಆದಿಪು, ೧೧. ೪೬)"
ರಾಣಿವಾಸ,"[ನಾ] ಪೆಂಡವಾಸ, ಅಂತಃಪುರ (ಬಾಣಸಿನ ಮಜ್ಜನದ ರಾಣಿವಾಸಮಂ ಮನೆಗಳುಮಂ: ಪಂಪಭಾ, ೫. ೪೭ ವ)"
ರಾಧೆ,"[ನಾ] ಬೆಸ್ತನ ಹೆಂಡತಿ, ಕರ್ಣನ ಸಾಕು ತಾಯಿ (ಅಂತು ಕಂಡು ಮನಂಗೊಂಡೆತ್ತಿಕೊಂಡು ಮನೆಗೆ ತಂದು ರಾಧೆಯೆಂಬ ತನ್ನ ನಲ್ಲಳ ಸೋಂಕಿಲೊಳ್ ಕೂಸನಿಟ್ಟೊಡೆ ರಾಗಿಸಿ ಸುತನ ಸೂತಕಮಂ ಕೊಂಡಾಡೆ ಅಗುೞ್ದಿರಲ್: ಪಂಪಭಾ, ೧. ೯೬ ವ ಮತ್ತು ೧. ೯೭)"
ರಾಧೇಯ,"[ನಾ] ರಾಧೆಯ ಮಗ, ಕರ್ಣ (ಬೇಡಿದುದನರಿದುಕೊಳ್ಳೆನೆ ಬೇಡಿದುದಂ ಮುಟ್ಟಲಾಗದೆನಗೆನೆ ನೆಗೞ್ದಲ್ಲಾಡದೆ ಕೊಳ್ಳೆಂದರಿದೀಡಾಡಿದನಿಂದ್ರಂಗೆ ಕವಚಮಂ ರಾಧೇಯಂ: ಪಂಪಭಾ, ೧, ೧೦೧)"
ರಾಮಮುನಿ,"[ನಾ] ಪರಶುರಾಮ (ಭುಜ ವೀರ್ಯ ವಿಕ್ರಮಯುತಂ ಗಂಗಾತ್ಮಜನ್ಮಂ ಜಯಶ್ರೀಲೋಲಂ ಜಮದಗ್ನಿ ರಾಮಮುನಿಯೊಳ್ ಕಲ್ತಂ ಧನುರ್ವಿದ್ಯೆಯಂ: ಪಂಪಭಾ, ೧. ೬೮)"
ರಾಯ,"[ನಾ] ರಾಜ (ರಾಯೆಂಬೀ ಪೆಸರಿಲ್ಲದಂತು ಮುಳಿಸಿಂ ಮುಯ್ಯೇೞು ಸೂೞ್ ಇಂತು ಕಟ್ಟಾಯಂ ಪೊಂಪುೞಿವೋಗೆ ತಂದೆಯೞಿವಿಂಗೆ ಆ ಭಾರ್ಗವಂ ಕೊಂದಂ: ಪಂಪಭಾ, ೧೨. ೩೮)"
ರಾವ,"[ನಾ] ಶಬ್ದ (ಕದನ ಆನಕರಾವಂ ಅಗುರ್ವಿನಂ ಉರ್ವು ಪರ್ವುತ್ತಿರೆ ಚಾರುವೀರಭಟಕೋಟಿಗೆ ರಾಗರಸಂ ಪೊದಳ್ದು ತುಳ್ಕುತ್ತಿರೆ: ಪಂಪಭಾ, ೮. ೯೨)"
ರಾವಾಕುಳ,"[ನಾ] ಶಬ್ದದ ಮೊರೆತ (ಕಾಚಮೇಚಕ ಚಯಚ್ಛಾಯಾಂಬುವಿಂ ಗುಣ್ಪಿನಿಂ ಪುದಿದಿರ್ದತ್ತು ಸರೋವರಂ ಬಕಬಲಾಕಾನೀಕ ರಾವಾಕುಳಂ: ಪಂಪಭಾ, ೧೩. ೭೨)"
ರಾಷ್ಟ್ರವ್ಯಸನ,"[ನಾ] ರಾಜ್ಯದ ಆಸೆ ಎಂಬ ಪೀಡೆ (ಸಪ್ತವ್ಯಸನಂಗಳ್ ಅಯ್ವರುಮನೊಂದುಂ ಗೆಲ್ವುವಲ್ಲವು ರಾಷ್ಟ್ರವ್ಯಸನಮಂ ಬಳವ್ಯಸನಮಂ ಪಾರ್ವೆಮಪ್ಪೊಡೆ ಅವು ಮುನ್ನಮಿಲ್ಲ: ಪಂಪಭಾ, ೬. ೬೭ ವ)"
ರಾಹು,"[ನಾ] ಗ್ರಹಣದಂದು ಸೂರ್ಯಚಂದ್ರರನ್ನು ನುಂಗುವುದೆಂದು ನಂಬಲಾದ ಒಂದು ಗ್ರಹ (ಶಾಳಿಹರಿನೀಲಮಣಿಕಿರಣಾಳಿ ಪೊದಳ್ದೆಸೆಯೆ ರಾಹುಗೆತ್ತು ಅಗಿದಿರ್ದು ಅಟ್ಟಾಳಿಕೆಗಳಲ್ಲಿ ನಾಡೆಯುಂ ಆಳೋಚಂಬೆರಸು ತಡೆದು ನಡೆವಂ ದಿನಪಂ: ಆದಿಪು, ೬. ೧೦೫)"
ರಿಂಗಣ,"[ನಾ] ಸಮೂಹ, ಸುತ್ತು (ತಮಂ ಪಿಂಗೆ ದಿನಪತಿಯ ಬೆಳಪ ನಭೋಂಗಣಮಂ ಜ್ಯೋತಿರಿಂಗಣಂ ಬೆಳಗುಗುಮೇ: ಆದಿಪು, ೮. ೧೦)"
ರಿತು ವಿಮಾನ,"[ನಾ] ಋತು ವಿಮಾನ, ಸೌಧರ್ಮೇಂದ್ರನ ವಿಮಾನ (ಇದು ರಿತುವಿಮಾನಮಂ ತನ್ನುದಗ್ರಚೂಳಿಕೆಯೊಳ್ ಆಂತುಕೊಂಡಿರೆ ಸಗ್ಗಕ್ಕಿದು ನಿಚ್ಚಣಿಗಿಪ್ಪವೊಲಿರ್ದುದಲ್ತೆ: ಆದಿಪು, ೨. ೩೧)"
page,9
ರಿಪು,"[ನಾ] ಶತ್ರು (ಇದಱ ಪೆಸರ್ ದೇವದತ್ತಮೆಂಬುದು ನಿನಗೆ ಅಭ್ಯುದಯಕರಂ ಶಂಖಂ ರಿಪುಹೃದಯ ಕವಾಟಪುಟ ವಿಘಟನಂ ನೋಡರಿಗಾ: ಪಂಪಭಾ, ೬. ೪)"
ರಿಪುಕುರಂಗಕಂಠೀರವ,"[ನಾ] ಶತ್ರುಗಳೆಂಬ ಜಿಂಕೆಗಳಿಗೆ ಸಿಂಹಪ್ರಾಯನಾದವನು (ರಿಪುಕುರಂಗಕಂಠೀರವನುಂ ಸಾಹಸಾಭರಣನುಂ ಎಮ್ಮನ ಗಂಧವಾರಣನುಂ ಪಡೆಮೆಚ್ಚೆ ಗಂಡನುಂ ಪರಸೈನ್ಯಭೈರವನುಂ ಎಂಬ ಪೆಸರ್ಗಳನನ್ವರ್ಥಂ ಮಾಡಿ: ಪಂಪಭಾ, ೧೦. ೧೨೪ ವ)"
ರಿಪುಗಳಗ್ರಹ,"[ನಾ] ಶತ್ರುಗಳ ಕೊರಳು ಹಿಡಿಯುವುದು (ಪೊದಳ್ದ ಲಯಾಂತಕ ತ್ರಿಶೂಲೋಪಮ ಭೀಷಣಭ್ರುಕುಟಿ ಮುನ್ನಮೆ ರೌದ್ರ ಗದಾಯುಧಂಬರಂ ಪೋಪ ಭುಜಾರ್ಗಳಂ ರಿಪುಗಳ ಗ್ರಹಮಾದುದು ಭೀಮಸೇನನಾ: ಪಂಪಭಾ, ೭. ೬)"
ರಿಪುತಂತ್ರಕ್ಷಯಕರ,"[ನಾ] ವೈರಿ ಸೈನ್ಯವನ್ನು ನಾಶಮಾಡುವವನು (ಮಂತ್ರಾಕ್ಷರ ನಿಯಮದಿಂ ಅಭಿಮಂತ್ರಿಸಿ ಬರಿಸಿದೊಡೆ ವಾಯುದೇವಂ ಬಂದು ಏಂ ಮಂತ್ರಂ ಪೇೞೆನೆ ಕುಡು ರಿಪುತಂತ್ರಕ್ಷಯಕರನಂ ಎನಗೆ ಹಿತನಂ ಸುತನಂ: ಪಂಪಭಾ, ೧. ೧೨೪)"
ರಿಪುನೃಪಶಲಭ,"[ನಾ] ಶತ್ರು ರಾಜರೆಂಬ ಪತಂಗ (ಆ ಜಾಕವ್ವೆಗಂ ವಸುಧಾಜಯ ಸದ್ವಲ್ಲಭಂಗಂ ವಿಶದ ಯಶೋರಾಜಿತನೆನಿಪ ಅರಿಕೇಸರಿ ರಾಜಂ ತೇಜೋಗ್ನಿಮಗ್ನ ರಿಪುನೃಪಶಲಭಂ: ಪಂಪಭಾ, ೧. ೪೧)"
ರುಚಿ,"[ನಾ] ಪ್ರಭೆ, ಕಾಂತಿ (ಪ್ರಳಯಶಿಖಿಶಿಖಾನೀಕಮಂ ವಿಸ್ಫುಲಿಂಗಳುಮಂ ಬೀಱುತ್ತುಂ ಔರ್ವಜ್ವಳನರುಚಿಯುಮಂ ತಾನೆ ತೋಱುತ್ತುಂ: ಪಂಪಭಾ, ೧೨. ೨೧೩)"
ರುಚಿರ,"[ನಾ] ಸವಿಯಾದುದು (ಉದಯಗಿರಿ ಕಟಕ ಕುಹರ ಪರಿಕರ ನಿಶಾಕರಂ ಹರಿದಳಿತ ನಿಜಹರಿಣ ರುಚಿರನಿಚಯ ನಿಚಿತಮಾದಂತೆ ಲೋಹಿತಾಂಗನಾಗೆ: ಪಂಪಭಾ, ೪. ೪೯ ವ)"
ರುಚಿರುಳಿತಾಧರಪಲ್ಲವೆ,"[ನಾ] ಸುಂದರವಾಗಿ ಬಾಗಿದ ಚಿಗುರಿನಂತಹ ತುಟಿಯವಳು (ಮತ್ತೊರ್ವಳ್ ಅತಿಸಂಭ್ರಮತ್ವರಿತದಿಂ ಮೇಖಳಾಕಳಿತ ರುಚಿರಲುಳಿತಾಧರಪಲ್ಲವೆ ನೋೞ್ಪ ದಂಡುಗಳೊಳಂಡುಗೊಂಡು ಸೊರ್ಕಿದಾನೆ ಬರ್ಪಂತೆ ಬಂದು: ಪಂಪಭಾ, ೪. ೩೬ ವ)"
ರುತಿ,"[ನಾ] ಶಬ್ದ (ತಣ್ಣನೆ ತಣಿದು ಕಿವಿಯೊಳಮರ್ದಿನ ಪನಿ ಪನಿವಿನಂ ಎಸೆದರ್ ಅರೆಬರ್ ಅಳಿಕುಳರುತಿಯಿಂ: ಆದಿಪು, ೧೧. ೮೧)"
ರುತು,"[ನಾ] ಋತು (ಈ ಪೊೞ್ತಿಂಗೆ ಈ ರುತುವಿಂಗೆ ಈ ಪಸದನಂ ಇಂತುಟಪ್ಪ ಮೆಯ್ವಣ್ಣಕ್ಕೆ ಇಂತೀ ಪೂವಿನೊಳ್ ಈ ತುಡುಗೆಯೊಳ್ ಈ ಪುಟ್ಟಿಗೆಯೊಳ್ ಬೆಡಂಗುವಡೆದೆಸೆದಿರ್ಕುಂ: ಪಂಪಭಾ, ೩. ೪೫)"
ರುದಿತ,"[ನಾ] ರೋದನ (ಮಾತಡಕಲೊಂದಿದ ದೂದವರಿಲ್ಲ ಅರಣ್ಯರುದಿತಂ ವಲವೆನ್ನೊಲವಿಂದುವಕ್ತ್ರೆಯಾ: ಪಂಪಭಾ, ೪. ೭೯)"
ರುಂದ್ರ,"[ಗು] ಭಾರಿ (ಅದೊಂದು ಮಂದಾರದ ಸರಿ ವಿರುವದ್ಭೃಂಗಸಂಗೀತಿ ಚೆಲ್ವಂ ನೀಡಿತ್ತು ಆ ರುಂದ್ರದೇವಾನಕದೊಡನೆ: ಆದಿಪು, ೭. ೨೫); [ಗು] ವಿಪುಲ (ಸುರಾಸುರೇಂದ್ರಮುನೀಂದ್ರ ರುಂದ್ರಸಭೆಯ ನಡುವೆ ಸಿಂಹಾಸನಮಸ್ತಕದೊಳಿರ್ದ ಜಗತ್ತ್ರಿತಯತಿಲಕನ ಪಾದಪದ್ಮಂಗಳ್ಗೆ: ಆದಿಪು, ೧೩. ೮೨ ವ); [ಗು] ವಿಸ್ತಾರವಾದ (ವ್ಯಾಸಮುನೀಂದ್ರ ರುಂದ್ರ ವಚನಾಮೃತವಾರ್ಧಿಯನೀಸುವೆಂ ಕವಿವ್ಯಾಸನೆನೆಂಬ ಗರ್ವಮೆನಗಿಲ್ಲ: ಪಂಪಭಾ, ೧. ೧೩)"
ರುದ್ರಾವತಾರ,"[ನಾ] ರುದ್ರನ ಅಂಶಸಂಭೂತ, ಅಶ್ವತ್ಥಾಮ (ಆ ರುದ್ರಾವತಾರನ ಕೆಲದೊಳ್ ಕಿಕ್ಕಿಱಿಗಿಱಿದ ತೞೆದುಱುಗಲ ನಡುವೆ ಪೊನ್ನ ರಥಮನೇಱಿ ನಿಂದಂ: ಪಂಪಭಾ, ೧೦. ೫೭ ವ)"
ರುಧಿರ,"[ನಾ] ರಕ್ತ (ಉದಯಗಿರಿ ಕಟಕ ಕುಹರ ಪರಿಕರ ನಿಶಾಕರಂ ಹರಿದಳಿತ ನಿಜಹರಿಣ ರುಧಿರನಿಚಯ ನಿಚಿತಮಾದಂತೆ ಲೋಹಿತಾಂಗನಾಗೆ: ಪಂಪಭಾ, ೪. ೪೯ ವ)"
ರುಧಿರಚ್ಛಟ,"[ನಾ] [ರುಧಿರತ್+ಛಟ] ರಕ್ತರಾಶಿ (ಭಯಂಕರ ಶಿಂಶುಮಾರ ವಿಕಟದಂಷ್ಟ್ರಾ ಕ್ರಕಚಪಾಟ್ಯಮಾನ ನಾರಕನಿಕರ ರುಧಿರಚ್ಛಟ ಅಚ್ಛಾರುಣಿಸಲಿಲ ಹರಿಕಾನಿಕರಕರಾಳೆಯುಂ: ಆದಿಪು, ೫. ೮೭ ವ)"
ರುಧಿರಮುಖಿ,"[ನಾ] ಇಂದ್ರನು ಭೀಮನಿಗೆ ಕೊಟ್ಟ ಗದೆಯ ಹೆಸರು (ಗದೆ ಪೆಸರಿಂ ರುಧಿರಮುಖಿಯೆಂಬುದು ಅಂದು ಅದಂ ಅಧಿಕಬಳಸ್ಥಂಗೆ ಭೀಮಸೇನಂಗಿತ್ತಂ: ಪಂಪಭಾ, ೬. ೫)"
ರುವತ್,"[ಗು] ಝೇಂಕರಿಸುವ (ರುವತ್ ಭೃಂಗಾಳಿಯಿಂ ಪತ್ತುವಿಟ್ಟುಡುಗಿರ್ದಬ್ಜಮನೆಯ್ದೆ ಪೋಲ್ತುದು ಭವತ್ ವಕ್ತ್ರಾಬ್ಜಂ ಅಬ್ಜಾನನೇ: ಆದಿಪು, ೩. ೩೧)"
ರೂಕ್ಷ,"[ಗು] ಒರಟಾದ, ಕೆದರಿದ (ಮನೋಭವಂಗೆ ಆಳುಮಿರ್ಪವೊಲಿರ್ದ ಅತಿರಕ್ತಾಶೋಕದ ಸುತ್ತಿನೊಳಿರ್ದ ರೂಕ್ಷಾಳಕಂಗಳಂ ಓಸರಿಸುತ್ತುಂ ಮೆಲ್ಲನೆ ಮೇಳಿಸಿ ಕನ್ನೆಯಂ ನುಡಿದಳ್: ಆದಿಪು, ೩. ೩೦)"
ರೂಪ,"[ನಾ] ಕಣ್ಣಿಗೆ ಕಾಣುವ ಆಕಾರ (ಅಂತು ಪರಮಾತಿಶಯ ರೂಪ ರಸ ಗಂಧ ಸ್ಪರ್ಶ ಗುಣವತ್ ಪರಮಾಣು ಪರಿನಿರ್ವೃತಮೂರ್ತಿಯಪ್ಪ ಪರಮನ: ಆದಿಪು, ೮. ೬ ವ); [ನಾ] ಚೆಲುವು (ತನು ರೂಪ ವಿಭವ ಯೌವನ ಧನ ಸೌಭಾಗ್ಯ ಆಯುರಾದಿಗಳ್ಗೆಣೆ ಕುಡುಮಿಂಚಿನ ಪೊಳೆಪು ಮುಗಿಲ ನೆೞಲ್ ಇಂದ್ರನ ಬಿಲ್ ಬೊಬ್ಬುಳಿಕೆಯುರ್ಬು ಪರ್ಬಿದ ಭೋಗಂ: ಆದಿಪು, ೯. ೪೬)"
ರೂಪಗರ್ಭ,"[ನಾ] ಸ್ವರೂಪವನ್ನೊಳಗೊಂಡ (ಭಗವಜ್ಜನ್ಮಾಭಿಷೇಕ ಸಂಬಂಧಿಯಾಗೆ ತನ್ನ ಪೊಸತೆ ಸಮೆದ ಸಮವಕಾರ ರೂಪಕಮುಂ ದಶಾವತಾರರೂಪಗರ್ಭ ಸಂದರ್ಭಂಗಳಪ್ಪ ಶೇಷಾಶೇಷರೂಪಕಂಗಳುಮಂ: ಆದಿಪು, ೭. ೧೧೫ ವ)"
page,10
ರೂಪಪರಾವರ್ತನ,"[ನಾ] ರೂಪವನ್ನು ಬದಲಾಯಿಸುವುದು (ರೂಪಪರಾವರ್ತನದಿಂ ವಿರಾಟಪುರಮಂ ಪೊಕ್ಕಿರ್ದು ಅದಂ ನೀಗೆಮೇ: ಪಂಪಭಾ, ೮. ೫೦)"
ರೂಪಲಂಪಟವಿಟ,"[ನಾ] ರೂಪದಲ್ಲಿ ತೀವ್ರಾಸಕ್ತಿ ಹೊಂದಿದ ರಸಿಕ (ಸೋಲ್ತೊಱಲ್ದು ನಡೆ ನೋೞ್ಪೆಡೆಯೊಳ್ ಭವದೀಯ ರೂಪಲಂಟವಿಟರಂ ಮರುಳ್ಗೊಳಿಸಿತು ಉತ್ಕಟ ಮೋಹತಮಃಪಟಂ ಪಟಂ: ಆದಿಪು, ೩. ೯೦)"
ರೂಪೞಿ,"[ಕ್ರಿ] ವಿರೂಪಗೊಳ್ಳು (ಇನರಥಹತಿಯಿಂ ನೆಗೆದ ಗಗನಧಾತುಸ್ಥಳಿರಜಂಗಳಿಂ ರೂಪೞಿದತ್ತೆನೆ ಸಂಜೆ ಕೆಂಪನುೞಿದಿರೆ: ಆದಿಪು, ೧೬. ೯೬)"
ರೂಪಾಂತರಕ್ಕೊಯ್,"[ಕ್ರಿ] ಆಕಾರ ಬದಲಾವಣೆ ಮಾಡು, [ಬೂದಿಮಾಡು] (ರೂಪಾಂತರಕ್ಕೊಯ್ದು ಭಾಸುರದಿಂ ತತ್ಸುರರಾಜನಂದು ಪಿರಿದೊಂದುತ್ಸಾಹಮಂ ಮಾಡಿದಂ: ಆದಿಪು, ೧೬. ೫೨)"
ರೂಪು,"[ನಾ] ಆಕಾರ (ಒಲಿಸುವ ರೂಪು ಗಾಡಿಯೊಳೊಡಂಬಡೆ ಗಾಡಿ ವಿಳಾಸದೇೞ್ಗೆಯೊಳ್ ನೆಲಸೆ ವಿಳಾಸಂ: ಆದಿಪು, ೧. ೭೨)"
ರೂಪುಗರೆ,"[ಕ್ರಿ] ರೂಪ ಮರೆಸು, ವೇಷ ಹಾಕು (ಪಾಂಚಾಳರಾಜ ತನೂಜೆಯುಂ ರೂಪುಗರೆದು ಸೈರಂಧ್ರೀವೇಷದೊಳ್: ಪಂಪಭಾ, ೮. ೫೫ ವ)"
ರೂಪುವೋಗು,"[ಕ್ರಿ] ಆಕಾರವನ್ನು ಕಳೆದುಕೊ (ಪೊದಳ್ದಾಜ್ಞೆಗಂ ಪೆಸರ್ಗಂ ಮುನ್ನಮೆ ರೂಪುವೋದುದು ವಿಯಚ್ಚಕ್ರಂ ಸಮಂತೆಂಬಿನಂ ಜಸಮಾಪಾಂಡುರಮಾದುದು ನೃಪರೊಳಾರಾ ಪಾಂಡುರಾಜಂಬರಂ: ಪಂಪಭಾ, ೧. ೧೧೦)"
ರೂಪ್ಯಮಹೀಧರೇಂದ್ರ,"[ನಾ] ಬೆಳ್ಳಿಯ ಬೆಟ್ಟ (ಐಶ್ವರ್ಯಾವಸಥಂ ರೂಪ್ಯಮಹೀಧರೇಂದ್ರಂ ಎನೆ ಪೂಣ್ದ ಆವಂಗಂ ಅಂತೆಯ್ದೆ ಬಣ್ಣಿಸಲ್ಕೇಂ ಬರ್ಕುಮೇ: ಆದಿಪು, . ೬೯)"
ರೂಪ್ಯಾಚಲ,"[ನಾ] ಬೆಳ್ಳಿ ಬೆಟ್ಟ, ಹಿಮಾಲಯ (ಇನ್ನಿಲ್ಲಿ ರೂಪ್ಯಾಚಲಮಂ ಪಾಯ್ವುತ್ತರಾರ್ಧಕ್ಕೆಮಗೆ ನಡೆವ ಸಾಮಗ್ರಿಯಂ ಮಾಡಲೀಗಳ್ ನೆಲೆ: ಆದಿಪು, ೧೩. ೨೦)"
ರೇಖೆ,"[ನಾ] ಗತ್ತು, ಠೀವಿ (ರಾಜಪ್ರಸೂತವಿಜಯಯಶಶ್ಶರೀರಮಂ ಮೆಱೆವ ರಿಪುಗಳ ರೇಖೆಯೊಳಂ ಬಗೆಯದೆ ನಿಮ್ಮ ಕಾರ್ಯಮಂ ಬಗೆಯಿಂ: ಆದಿಪು, ೧೪. ೮೪ ವ)"
ರೇಚಕ,"[ನಾ] ನೃತ್ಯದಲ್ಲಿ ಕೈಚಾಚುವುದು (ಕರಣಂ ರೇಚಕಂ ಅಂಗಹಾರಂ ಇನಿತೆಂದೋದುತ್ತುಮಿರ್ಪುದದು ಅತ್ತಿರಲಿ: ಆದಿಪು, ೭. ೧೨೦)"
ರೇಚಕೋತ್ಥಾನಿಳ,"[ನಾ] [ರೇಚಕ+ಉತ್ಥ+ಅನಿಳ] ನಿಃಶ್ವಾಸ (ತಾರಕಾಸಂಕುಳಂ ತೋಳ್ಗಳದೊಂದಳ್ಳೇಱಿನೊಳ್ ಪೂವಲಿವೊಲುದುರ್ವಿನಂ ವಾರ್ಧಿಗಳ್ ರೇಚಕೋತ್ಥಾನಳ ತೀವ್ರಾಘಾತದಿಂದುಚ್ಚಲಿನಂ: ಆದಿಪು, ೧೩. ೧೨೧);"
ರೇಣುಕಾನಂದನ,"[ನಾ] ಪರಶುರಾಮ (ನಿಜಭುಜಶಕ್ತಿಯಂ ಪ್ರಕಟಂ ಮಾಡಲೆಂದು ರೇಣುಕಾನಂದನನಲ್ಲಿಗೆ ಪೋಗಿ: ಪಂಪಭಾ, ೧. ೧೦೩ ವ)"
ರೈಧಾರೆ,"[ನಾ] ಚಿನ್ನದ ಮಳೆ (ಸುರತೂರ್ಯಧ್ವಾನಮೆಯ್ತರ್ಪಲರ ಸರಿ ಪೊದಳ್ದಿರ್ದ ರೈಧಾರೆ ದೇವೇಂದ್ರಹೋದಾನಪ್ರಸಿದ್ಧಧ್ವನಿ: ಆದಿಪು, ೪. ೯೮)"
ರೈವೃಷ್ಟಿ,"[ನಾ] ಕನಕವೃಷ್ಟಿ, ಚಿನ್ನದ ಮಳೆ (ಧನದಂ ಕಾಂಚನಪಂಚರತ್ನಮಯಮಂ ರೈವೃಷ್ಟಿಯಂ ಮಾಡುವಲ್ಲಿ: ಆದಿಪು, ೭. ೨೪)"
ರೋದೋಂತ,"[ನಾ] ದಿಗಂತ (ರೋದೋಂತಂ ಕೂಡೆ ರತ್ನೋಜ್ಜ್ವಳಗಿರಿಕುಳದಿಂ ತೂಂತನಿಟ್ಟಂತೆ ನೀಲಾಂಭೋದಂಗಳ್ ಕೂಡೆ: ಆದಿಪು, ೧೪. ೯೭)"
ರೋದೋವಿವರ,"[ನಾ] ಆಕಾಶದ ಬಿಲ, ಭೂಮಿ ಆಕಾಶಗಳ ನಡುವಣ ಪ್ರದೇಶ (ಪ್ರಚಂಡಪ್ರಳಯ ಘನಘಟಾ ರಾವದಿಂದಾರ್ದು ಬಾಣಾವಲಿಯಿಂದಂ ಪೂೞೆ ರೋದೋವಿವರಮನೊದವಿತ್ತೊಂದು ಘೋರಾಂಧಕಾರಂ: ಪಂಪಭಾ, ೧೧. ೧೪೮)"
ರೋಮಕೂಪ,"[ನಾ] ಮೈಕೂದಲ ಕುಳಿ (ಇಡಿದಿರೆ ರೋಮಕೂಪದೊಳಗೆ ಉರ್ಚಿದ ಸಾಲ ಸರಲ್ಗಳುಂ ತೆಱಂಬಿಡಿದಿರೆ ಬೆಟ್ಟು ಒರ್ಗುಡಿಸಿದಂತೆ ನೆಱಲ್ದಿರೆ: ಪಂಪಭಾ, ೧೩. ೬೨)"
ರೋಮಾಂಕುರ,"[ನಾ] ರೋಮಾಂಚನ, ಪುಲಕ (ಆತನ ಮೇಲ್ವಾಯೆ ರಾಗಿಸಿ ರೋಮಾಂಕುರಂ ಒಗೆದಂತೆ ಒಗೆದ ಕಳಿಕಾಂಕುರಂಗಳುಂ: ಪಂಪಭಾ, ೨. ೧೨ ವ)"
ರೋಮಾಂಚಕ,"[ನಾ] ರೋಮಾಂಚನಗೊಳ್ಳುವುದು (ಕಾಮಗ್ರಹ ಗ್ರಹೀತೆಯಾಗಿರೆ ಮನೋವೈಕಲ್ಯ ರೋಮಾಂಚಕ ಸ್ತಂಭಕಂಪಸ್ವೇದವೈವರ್ಣ್ಯಸಂತಾಪನ ಅನಾಹಾರ ವ್ಯಾಮೋಹ ಗದ್ಗದಾಶ್ರುಮೋಕ್ಷಮೂರ್ಛಾದಿ ನಾನಾ ವಿಕಾರಂಗಳಂ ಒಡನೊಡನೆ ತೋಱುವುದುಂ: ಪಂಪಭಾ, ೪. ೫೯ ವ)"
page,11
ರೌದ್ರ,"[ನಾ] ಭಯಂಕರವಾದುದು (ಅಧಿಕರಿಪುನೃಪಬಳ ನವರುಧಿರಜಳಸ್ಫುರಿತರೌದ್ರಮೀ ಈ ಗದೆ: ಪಂಪಭಾ, ೬. ೫); ಭಯಂಕರನಾದವನು (ಏಕಾದಶರುದ್ರರೊಳಗೆ ತುತ್ತತುದಿಯ ರುದ್ರನುಂ ರೌದ್ರನುಂ ಅಪ್ಪ ಅಶ್ವತ್ಥಾಮಂ ಏವದೊಳ್ ಕಣ್ಗಾಣದೆ ಮಾರ್ಕೊಂಡು ವಿಕ್ರಮಾರ್ಜುನನಂ: ಪಂಪಭಾ, ೧೩. ೩೯ ವ)"
ರೌದ್ರಧ್ಯಾನ,"[ನಾ] [ಜೈನ] ಕೆಟ್ಟುದರಲ್ಲಿ ಕಾಣುವ ಸಂತೋಷ; ಇದರಲ್ಲಿ ಹಿಂಸಾನಂದ, ಮೃಷಾನಂದ, ಸ್ತೇಯಾನಂದ, ಪರಿಗ್ರಹಾನಂದ ಎಂಬ ನಾಲ್ಕು ಬಗೆ (ಬಹ್ವಾರಂಭ ಸುರಂಭ ರೌದ್ರಧ್ಯಾನಪರಿಣತಂ: ಆದಿಪು, ೨. ೧೧ ವ)"
ರೌದ್ರಶರ,"[ನಾ] ಭಯಂಕರ ಅಸ್ತ್ರ (ಕೊಂತಿಗೆ ತನ್ನ ನುಡಿದ ನುಡಿವಳಿಯಂ ನೆನೆದು ಪುರಿಗಣೆಯ ದೊಣೆಗೆ ಕೆಯ್ಯಂ ನೀಡದೆ ರೌದ್ರಶರದ ದೊಣೆಗೆ ಕೆಯ್ಯಂ ನೀಡಿದಾಗಳ್: ಪಂಪಭಾ, ೧೨. ೧೯೦ ವ)"
ರೌದ್ರಶಾಪ,"[ನಾ] ಭಯಂಕರವಾದ ಶಾಪ (ಒಱಲ್ದು ನಲ್ಲಳೊಳ್ ನೀನ್ನಡೆ ನೋಡಿಯುಂ ಬಯಸಿ ಕೂಡಿಯುಮಾಗಡೆ ಸಾವೆಯಾಗಿ ಪೋಗಿನ್ನೆನೆ ರೌದ್ರಶಾಪಪರಿತಾಪವಿಳಾಪದೊಳಾ ಮಹೀಶ್ವರಂ: ಪಂಪಭಾ, ೧. ೧೧೨)"
ರೌದ್ರಸಾಧನ,"[ನಾ] ಭಯಂಕರವಾದ ಸೈನ್ಯ (ತದ್ಗಿರೀಂದ್ರಕಂದರ ಕನಕಾಚಳಂಗಳ್ ಎನಿತುಂಟು ಅನಿತಂ ತವೆ ಹೇಮರೇಣುಗಳ್ವೆರಸು ಕಡಂಗಿ ಪೊತ್ತು ನಡೆದಿತ್ತು ಘಟೋತ್ಕಚ ರೌದ್ರಸಾಧನಂ: ಪಂಪಭಾ, ೬. ೩೨)"
ರೌಪ್ಯಾಚಳ,"[ನಾ] ಹಿಮತ್ಪರ್ವತ (ಇಳಾಚಕ್ರವಿಖ್ಯಾತ ಭೂಭೃತ್ಪ್ರಭು ಚಕ್ರಾಧೀಶನೊಳ್ ಮಚ್ಚರಿಪವೊಲೆಸೆದಿರ್ದತ್ತು ರೌಪ್ಯಾಚಳೇಂದ್ರಂ: ಆದಿಪು, ೧೩. ೪೬)"
page,12
page,13
