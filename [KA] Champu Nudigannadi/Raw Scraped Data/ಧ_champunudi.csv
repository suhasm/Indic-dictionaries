page,1
ಧಗಂ,"ಧಸಕ್ ಎನ್ನುವಂತೆ ಅನುಕರಣ ಪದ (ನಿನ್ನನೊರ್ವನಂ ಪಗೆವಡೆಯೊಡ್ಡುಗಳಂ ಒಡೆಯಲ್ಕೆ ಪೇೞ್ದು ಎರ್ದೆ ಧಗಂ ಎನೆ ಸೈರಿಸುವ ಉಪಾಯಮಾವುದು ಕಱುವೇ: ಪಂಪಭಾ, ೧೧. ೯೧)"
ಧಗದ್ಧಗಿತರವ,"ಧಗಧಗ ಎಂಬ ಶಬ್ದ (ಧೃತಧಗದ್ಧಗಿತರವನಿರ್ಮಳಶಿಖಾಳಿಯಂ ಸತತಗತಿ ಪಥಮನಡರ್ವುಜ್ಜ್ವಳಜ್ವಾಳೆಯಂ: ಆದಿಪು, ೭. ೨೭ ವ)"
ಧನ,"ಹಣ (ದ್ರವಿಣಂ ದ್ರವ್ಯಂ ವಸು ಅರ್ಥ ವಿತ್ತ ರೈ ರಿಕ್ಥ ಸಾರ ಧನವೇಕಾರ್ಥಂ: ಅಭಿಧಾವ, ೧. ೬. ೧೨)"
ಧನಕೋಶ,"ಕೋಶಾಗಾರ (ಧನಕೋಶಂ ನವಹೇಮತಾಮರಸಕೋಶಂ ದೇಶಮಾಸೈಕತಾವನಿದೇಶಂ ಸಹಕಾರಿ ಸಾರಸಹಕಾರಂಮಂತ್ರಿ ಮಂದಾನಿಳಂ; ಚಂದ್ರಪ್ರಪು, ೧೧. ೫೯)"
ಧನಂಜಯ,"ಅರ್ಜುನ (ಅನ್ನೆಗಂ ತನ್ನ ಮಯ್ದುನನಪ್ಪ ಅಮೋಘಾಸ್ತ್ರಧನಂಜಯನ ಬರವಿನ ಸಂತಸದೊಸಗೆ ಪಡೆಮಾತಂ ಮುಂದುವರಿದಱಪುವಂತೆ: ಪಂಪಭಾ, ೪. ೩೨ ವ); ಅಗ್ನಿ (ಕೆಂಜೆಡೆ ಬಾಂದೊಱೆಯಿಂದೆ ಧನಂಜಯಂ ಅಹಿಪಂ ವಿಷಂ ವಿಭೂತಿ ಕಪಾಲಂ .. .. ರಂಜಿಸಲ್ ಅಭವಂ ಸ್ವರೂಪದಿಂದೆಸೆದಂ: ತ್ರಿಷಷ್ಟಿಪು, ೫೩. ೧೪); ಬೆಂಕಿ (ಯಾಮಿನೀವ್ಯೋಮದಂತೆ ಸಿತರುಚಿದಾಳ್ದು ಧನಂಜಯನಂತೆ ರುದ್ರಾಕ್ಷದಿಂ ರಂಜಿಸಿ: ರಾಜಶೇವಿ, ೧೦. ೫೭ ವ)"
ಧನಂಜಯಾಂಬಕ,"ಉರಿಗಣ್ಣ, ಶಿವ (ಪಾಂಡುಪುತ್ರನಾತಂ ಜಡಿದೊತ್ತೆ ಜಾಱ ಪೆಱಸಾರ್ವನೆ ಧೀರ ಧನಂಜಯಾಂಬಕಂ: ಶಬರಶಂ, ೪. ೪೪)"
ಧನದ,"ಕುಬೇರ (ಧನದಂ ಕಾಂಚನಪಂಚರತ್ನಮಯಂ ರಯವಷ್ಟಿಯಂ ಮಡುವಲ್ಲಿ: ಆದಿಪು, ೭. ೨೪); ಹಣ ನೀಡುವವನು (ಧನದರಲ್ಲದ ಧನದರಿಲ್ಲ ತಕ್ಕರಲ್ಲದೆ ಟಕ್ಕರಿಲ್ಲ ಜನ್ನಮಲ್ಲದೆ ಬನ್ನಮಿಲ್ಲ: ಅಜಿತಪು, ೧. ೨೦ ವ)"
ಧನದನಿವಾಸ,"ಕುಬೇರನ ಆವಾಸ, ಶ್ರೀಮಂತನ ಮನೆ (ಧನದನಿವಾಸದಿಂ ಮಣಿಮಯೋಜ್ವಳದೇವಕುಲಳಗಳಿಂದೆ ನಂದನವನದಿಂ: ಪಾರ್ಶ್ವನಾಪು, ೧. ೧೧೧)"
ಧನದಪತಿ,"ಕುಬೇರ (ಅದಱ ವಿಶಾಳತೆವೆತ್ತಿರ್ಪ ತತ್ಪ್ರಥಮಶಾಳದೊಳಗ್ರ ಸುರಪತಿ ಪಿತೃಪತಿ ಶರಧಿಪತಿ ಧನದಪತಿಗಳ ಕೇಳೀವಿಲಾಸಶೋಭಿತಂಗಳಪ್ಪ ನಾಲ್ಕುಂ ದೆಸೆಗಳ ಮಣಿರತ್ನಹರ್ಮ್ಯಂಗಳುಮಂ: ಶಾಂತೀಶ್ವಪು, ೧೬. ೩೧ ವ)"
ಧನದಮಿತ್ರ,"ಕುಬೇರನ ಸ್ನೇಹಿತ, ಶಿವ (ಕಲ್ಯಾಣಭೂಭೃತ್ ಸದನ ಧನದಮಿತ್ರಂ .. .. ನಂದಿಕೇಶಂ ಮಹೇಶಂ: ರಾಜಶೇವಿ, ೧. ೧ )"
ಧನದಾದ್ರಿ,"ಕುಬೇರನು ವಾಸಿಸುವ ಬೆಟ್ಟ, ಕೈಲಾಸಪರ್ವತ (ಧನದಾದ್ರಿಯೊಳ್ ಸುಖಂ ವಸಿಯಿಸುವಂತೆ ಅನಂತವನಿಪನಾ ಮಾಡದೊಳ್ ಉದ್ಭವಾಂಬುನಿಧಿ ವಿಶ್ವಸೇನನುದಿನಮಿರ್ಕುಂ: ಶಾಂತಿಪು, ೯. ೧೪೯)"
ಧನದಾನುಚರ,"ಕುಬೇರನ ಹಿಂಬಾಲಕ (ಅಱುವತ್ತುಕೋಟಿ ಧನದಾನುಚರರಂ ಅತಿರೌದ್ರಭಯಾನಕಮಾಗೆ ಕೊಂದು ಸೌಗಂಧಿಕ ಕಾಂಚನಕಮಳಹರಣಪರಿಣತನಾದಂ: ಪಂಪಭಾ, ೮. ೩೧)"
ಧನಶೌಂಡ,"ಹಣದ ಅಮಲಿನವನು ಧನಿಕ (ಜಗಲಿಸುತ್ತುಮಿರ್ದ ಕಾಂಚನರತ್ನ ಸಂಚಯಮಂ ಕಂಡು ಕೊಂಡು ಶೌಂಡಿಕಂ ಧನಶೌಂಡನಾಗಿ ಪೋದಂ: ನೇಮಿನಾಪು, ೪. ೧೧೪ ವ)"
ಧನಸಂಕುಲ,"ಸಂಪತ್ತೆಲ್ಲ (ಧರ್ಮಪುತ್ರನುಂ ಕುಲಧನಸಂಕುಲಗಳನೆ ತಂದಿಡೆ ಇಟ್ಟು ಅವನಾಡಿ ಸೋಲ್ತಂ ಆಕುಲಮತಿ ಮುಂದೆ ಭಾರತದೊಳೊಡ್ಡುವುದಂ ಕಡುನನ್ನಿ ಮಾೞ್ಪವೊಲ್: ಪಂಪಭಾ, ೬. ೭೨)"
ಧನು,"[ಜೈನ] ಬಿಲ್ಲು, ಎತ್ತರದ ಒಂದು ಅಳತೆ (ಏೞೆ ಧನು ಮೂಱು ಮೊೞನಿಂ ಪೇೞೆ ಷಡಂಗುಲಮೆ ಮೊದಲ ನಾರಕರ ಒಡಲ್: ಆದಿಪು, ೫. ೯೨)"
ಧನುರಾಗಮ,"ಬಿಲ್ವಿದ್ಯೆ, ಅಸ್ತ್ರಶಾಸ್ತ್ರ (ಆ ಗಗನೇಚರನುಂ ಧನುರಾಗಮವಿದ್ಯಾಗಮೈಕನಿಧಿ ವಿದ್ಯೆಗಳಿಂ ಪೋಗದೆ ಕಾದುತ್ತಿರೆ: ಶಾಂತಿಪು, ೪. ೨೫)"
ಧನುರ್ಗುಣ,"ಬಿಲ್ಲಿನ ಹೆದೆ (ಚಂಡ ಧನುರ್ಗುಣಮಂ ನೀವಿ ಜೇವೊಡೆಯಲೊಡನೆ: ಶಬಶಂವಿ, ೪. ೧೭ ವ) ಧನುರ್ಗುಣಕಿಣೀಕೃತೋದ್ಯತ್ಪ್ರಕೋಷ್ಠ[ಧನುರ್ಗುಣ+ಕಿಣೀಕೃತ+ಉದ್ಯತ್+ಪ್ರಕೋಷ್ಠ] ಬಿಲ್ಲಿನ ಹೆದೆಯಿಂದ ಜಿಡ್ಡುಗಟ್ಟಿರುವ ಮುಂಗೈಯುಳ್ಳವನು (ಪ್ರಣತಾರಾತಿ ಧನರ್ಗುಣಕಿಣೀಕೃತೋದ್ಯತ್ಪ್ರಕೋಷ್ಠಂ ಅನುಪಮಧೈರ್ಯಂರಣಕೇಲೀಲೋಲಂ .. .. ಎನೆ ನೆಗೞ್ದ ನೃಪಂ: ಪಂಚತಂತ್ರ, ೩೦೫ ಮತ್ತು ೩೦೬)"
ಧನುರ್ಗುಣಕ್ವಣಿತ,"ಬಿಲ್ಲಿನ ಹೆದೆಮಿಡಿತದ ಧ್ವನಿ (ಯುದ್ಧಸನ್ನದ್ಧರಾಗಿ ಧನುರ್ಗುಣಕ್ವಣಿತಕರಣ ಪ್ರಣಯಪಾಣಿಯಪ್ಪ ಮಂತ್ರಿಪುತ್ರಂಬೆರಸು .. .. ನಡೆಯೆ: ಲೀಲಾವತಿ, ೬. ೫ ವ)"
ಧನುರ್ಗುಣಲತಾನಿನಾದ,"ಬಿಲ್ಲಿನ ಬಳ್ಳಿಯಂತಿರುವ ಹಗ್ಗದ ಠೇಂಕಾರ (ಮನಂಪೆರ್ಚಿ ಧನುರ್ಲತಾಗುಣನಿನಾದಮನಾಲಿಸಿ ಕೇಳಲುಂ: ಪಂಪಭಾ, ೧. ೧೪೨)"
ಧನುರ್ದಂಡ,"ಧನುಸ್ಸು, ಬಿಲ್ಲು (ಆತೋದ್ಯಪ್ರಗೀತಧ್ವನಿಗಳಿರೆ ಧನುರ್ದಂಡಟಂಕಾರಮಂ ಕೇಳಲುಂ: ಆದಿಪು, ೮. ೩೩)"
page,2
ಧನುರ್ಧರ,"ಬಿಲ್ಲನ್ನು ಹಿಡಿದವನು (ಪಿಡಿಕೆಯ್ ತೀವಿದ ಕೂರ್ಗಣೆ ಮಡಕಾಲ್ವರಂ ಅಲೆವ ಕಚ್ಚೆ ನಿಡಿಯಸಿಯ ಒಱೆ ಕರ್ಪಿಡಿದ ಪಣೆಕಟ್ಟು ಕೆಯ್ಪಡೆ ಬೆಡಂಗನೊಳಕೊಳೆ ಧನುರ್ಧರರ್ ಪೆಣೆದೆಚ್ಚರ್: ಪಂಪಭಾ, ೧೦. ೭೧)"
ಧನುರ್ಧರಬಲ,"ಬಿಲ್ಗಾರರ ಸೈನ್ಯ (ಕಾೞ್ತುಱು ಮಸಗಿದಂತೆ ಮಸಗಿದ ದುರ್ಧರ ಧನುರ್ಧರಬಲಮುಮಂ ಶ್ವೇತ ಭೀಷ್ಮರ ಪೇೞ್ದ ಓಜೆಯೊಳೆರಡುಂ ಪಡೆಗಳ ಪಡೆವಳರ್ಕಳ್ ಕುರುಕ್ಷೇತ್ರದೊಳ್ ಚಿತ್ರಿಸಿದಂತೆ ಒಡ್ಡಿ ನಿಂದಾಗಳ್: ಪಂಪಭಾ, ೧೦. ೫೧ ವ)"
ಧನುರ್ಧರಾಗ್ರಗಣ್ಯ,"ಶ್ರೇಷ್ಠ ಬಿಲ್ವಿದ್ಯೆಗಾರ (ಅಂತು ಧನುರ್ಧರಾಗ್ರಗಣ್ಯನಾಗಿರ್ದೊಂದು ದಿವಸಂ ತನ್ನ ತೊಡೆಯ ಮೇಲೆ ತಲೆಯನಿಟ್ಟು ಪರಶುರಾಮಂ ಮಱೆದೊಱಗಿದಾ ಪ್ರಸ್ತಾವದೊಳ್: ಪಂಪಭಾ, ೧. ೧೦೪ ವ)"
ಧನುರ್ವಂಶ,"ಆನೆಯ ಬಿಲ್ಲಂತೆ ಬಾಗಿದ ಬೆನ್ನುಮೂಳೆ (ಧನಿರ್ವಂಶನುಂ ವಿಪುಲೋಪಚಿತಾಂಸನುಂ : ಅಜಿತಪು, ೪. ೨೦ ವ)"
ಧನುರ್ವೇದ,"ಅಸ್ತ್ರಶಾಸ್ತ್ರ; ಒಂದು ಉಪವೇದ (ಧನುರ್ವೇದ ಹಸ್ತಿ ಅಶ್ವ ತಂತ್ರ ರತ್ನಪರೀಕ್ಷೆಗಳುಮಂ .. .. ಉಪದೇಶಂಗೆಯ್ದು: ಆದಿಪು, ೮. ೬೦ ವ), ನೋಡಿ ಉಪವೇದ"
ಧನೇಶ,"ಕುಬೇರ (ಪಲಬರ್ಧನಪರ್ ತಮ್ಮೊಳಲಕೆಯಲೊರ್ವಂ ಧನೇಶನೆಂದು ಏಳಿಸುತಂ: ತ್ರಿಷಷ್ಟಿಪು, ೭. ೨೫)"
ಧನ್ಯ,"ಸದ್ಗುಣಿ (ಅಶೇಷಶಾಸ್ತ್ರಪಾರಗಂ ಅತಿಧನ್ಯನೆಂದು ಪರಿಭಾವಿಸಿ ಬಂದೊಡೆ ಅವಜ್ಞೆಗೆಯ್ದು ನಾಯ್ವುಗದೆಡೆಯೆಲ್ಲಮಂ ಪುಗಿಸಿ: ಸುಕುಮಾಚ, ೨. ೬೩); ಅದೃಷ್ಟವಂತ (ಕ್ಷೇಮಂಕರತೀರ್ಥಂಕರನೃಪಕುಮಾರಂಗಂ ಧನ್ಯಂ ಕನಕಚಿತ್ತೆಗಂ ವಜ್ರಾಂಕಿತ ತಳವಿಳಸಿತಂ ಪವಿತ್ರಂ ಪುತ್ರಂ: ಶಾಂತಿಪು, ೭. ೧೧೫)"
ಧನ್ವಂತರಿ,"ದೇವವೈದ್ಯ (ಸುರವೈದ್ಯನಪ್ಪ ಧನ್ವಂತರಿ ತರಿಸುವನಿಲ್ಲಿ ತನಗೆ ದೊರಕದ ತಂತ್ರೋತ್ಕರಮಂ ಎನೆ: ಕುಸುಮಾಕಾ, ೨. ೧೦೫)"
ಧನ್ವಿ,"ಬಿಲ್ಲುಗಾರ (ನಗರಾಜನಂತೆ ಅಚಲಾಂಗನಾಗಿ ಧನ್ವಿಯಂತೆ ಲಕ್ಷ್ಯಕಾಗ್ರಚಿತ್ತನೆನಿಸಿ ಕಲ್ಯಾಣಗೃಹದಂತೆ ಶಿವಪ್ರಭಾವಮಂ ಪಡೆದು: ರಾಜಶೇವಿ, ೧೦. ೫೭ ವ)"
ಧಮ್ಮಿಲ್ಲ,"ತುರುಬು (ಮೊಗಮಂ ತಾವರೆ ಕಣ್ನನುತ್ಪಳದಳಂ ಧಮ್ಮಿಲ್ಲಮಂ ಸೋಗೆ .. .. ಪೋಲ್ತುವು: ಆದಿಪು, ೬. ೮೫)"
ಧರ,"ಬೆಟ್ಟ (ಸುರಸಭೆಯಂತೆ ವಜ್ರಿಲಸಿತಂ ಧರನಂತೆ ಉರುಬಾಣಸಂಭೃತಂ: ತ್ರಿಷಷ್ಟಿಪು, ೨೭. ೧೫)"
ಧರಣಿ,"ಭೂಮಿ (ಸ್ಥಿರೆ ಧರಣಿ ಧಾತ್ರಿ ಮೇದಿನಿ ಧರಿತ್ರಿ ಧರೆ ಅವನಿ ಪೃಥ್ವಿ ರಸೆ ವಸುಧೆ ವಸುಂಧರೆ ಕು ಮಹಿ ಜಗತಿ ವಿಶ್ವಂಭರೆ ಗೋ ಕ್ಷ್ಮಾ ಕ್ಷೆಣಿ ಭುಮಿ ಭೂ ಗೋತ್ರೆ ನೆಲಂ: ಅಭಿಧಾವ, ೧. ೫. ೧)"
ಧರಣಿಜೆ,"ಭೂಮಿಯ ಮಗಳು, ಸೀತೆ (ಧರಣಿಜೆಯನುಯ್ದು ಲಂಕಾಪುರೇಶನಂತಪ್ಪ ಗಂಡರುಂ ಸತ್ತರ್ ನಿತ್ರಿಸದೆ: ಧರ್ಮಾಮೃ, ೪. ೧೪೧)"
ಧರಣಿಪತಿ,"ಭೂಮಿಯ ಒಡೆಯ, ರಾಜ (ಧರಣಿಪತಿಯಪ್ಪ ಚಕ್ರೇಶ್ವರನೊಳ್ ಧುರಧರೆಗೆ ವಂದು: ಕರ್ಣನೇಮಿ, ೧೧. ೯೭)"
ಧರಣಿಭೃತ್,"ಬೆಟ್ಟ (ಘನಕರ ಧರಣೀಭೃತ್ ನಿಭಸ್ಥೂಲಫೇನೋತ್ಕರಮುದ್ರಂ .. .. ಘುಳುಘುಳುಧ್ವಾನರುದ್ರಂ ಸಮುದ್ರಂ: ತ್ರಿಷಷ್ಟಿಪು, ೨. ೧೯)"
ಧರಣೀಂದ್ರ,"[ಜೈನ] ಪಾರ್ಶ್ವನಾಥ ತೀರ್ಥಂಕರನ ಯಕ್ಷ; ಭವನವಾಸಿ ದೇವನಾದ ನಾಗೇಂದ್ರ (ಧರಣೀಂದ್ರಂಗಂ ಅಳುಂಬಂ ಪೊಗೞಲ್ಕೆ ರೂಪು ನೀಳಾಂಜನೆಯಾ: ಆದಿಪು, ೯. ೧೭)"
ಧರಣೀಭೃತ್,"ರಾಜ (ಧರಣೀಭೃನ್ಮುನಿ ಪೊಱಗಾಗುೞದರ ಕಣ್ಮನಮೆಂಬಿವಂ ಉಗಿವುದು ಅಮರಗಣಿಕೆಯರಾಟಂ: ಶಾಂತಿಪು, ೧೧.೩೩)"
ಧರಣೀವಿಭಾಗ,"ಭೂಪ್ರದೇಶ (ಕರಿಯ ಮುಗಿಲ್ಗಳಿಂ ಗಗನಮಂಡಳಮೊಪ್ಪಿರೆ ಸೋಗೆಯಿಂ ವನಾಂತರಂ ಎಸೆದು ಒಪ್ಪೆ ತೋರ್ಪ ಮೊಳೆವುಲ್ಗಳಿನೀ ಧರಣೀವಿಭಾಗಂ ಒಪ್ಪಿರೆ: ಪಂಪಭಾ, ೭. ೨೩)"
ಧರಣೀಶ,"ಮಹಾರಾಜ (ನರರ ಐಶ್ವರ್ಯದ ಪೊದಳ್ಕೆಗಳ್ ಕರಗುವವೋಲ್ ಶರದಂಬುಧರಂ ಭೋಂಕೆನೆ ಕರಗಿದೊಡೆ ಎರ್ದೆ ಕರಗಿ ಕೊರಗಿದಂ ಧರಣೀಶಂ: ಆದಿಪು, ೪. ೬೪)"
ಧರಣೀಸುತ,"ಭಗದತ್ತ (ಧರಣೀಸುತನೞದಂ ದಿಕ್ಕರಿ ಕೆಡೆದುದು ನರಶರಂಗಳಿಂ: ಪಂಪಭಾ, ೧೧. ೮೨)"
page,3
ಧರಣೇಂದ್ರ,"[ಧರಣ+ಇಂದ್ರ] ನಾಗರಾಜ (ಅಂಬರಭೂಷಣ ಮಾಲಾಡಂಬರದ ಬೆಡಂಗನಮರನರ್ತಕಿ ಗಡಂ ಏನೆಂಬುದೊ ಧರಣೇಂದ್ರಂಗಂ ಅಳುಂಬಳಂ ಪೊಗೞಲ್ಕೆ ರೂಪು ನೀಳಾಂಜನೆಯಾ: ಆದಿಪು, ೯. ೧೭) [ಧರಣೇಂದ್ರ ಎಂಬುದು ನರಸಿಂಹಶಾಸ್ತ್ರಿಗಳು ಒಪ್ಪಿದ ರೂಪ]"
ಧರಾಚಕ್ರ,"ಭೂಮಂಡಲ (ಕುರುರಾಜಂ ವಿದ್ಯಾಧರಕರಣದೆ ನೆಗೆದು ಅಂಬರಕ್ಕೆ ಗದೆಯಂ ಕ್ರಮದಿಂ ತಿರುಪೆ ಧರಾಚಕ್ರಂ ಕೋವರಚಕ್ರಂ ತಿರಿವ ತೆಱದೆ ತಿರಿದತ್ತು ಎನಸುಂ: ಗದಾಯು, ೮. ೨೪)"
ಧರಾತಳ,"ಭೂತಳ (ಪಡೆದ ಧನಕ್ಕೆ ಲೆಕ್ಕಮಿಡಲ್ ಇಂದ್ರನಗಂ ಬಳಪಂ ಧರಾತಳಂ ಕಡಿತಂ ಅಹೀಶ್ವರಂ ತಗುಳೆ ಬಾಚಿಸುವೊಂ ಸುರಮಂತ್ರಿ ಕೂಡುವೊಂ: ಶಾಂತಿಪು, ೯. ೧೪೭)"
ಧರಾತಳನಿಷ್ಠಲಲಾಟಪಟ್ಟ,"ಭೂಮಿಗೆ ತಾಕಿದ ಹಣೆಯ ಪ್ರದೇಶವುಳ್ಳವನು, ಸಾಷ್ಟಾಂಗವೆರಗಿದವನು (ನಿಜಾನುಜಸಹಿತಂ ಇದಿರ್ವಂದು ಧರಾತಳನಿಷ್ಠಲಲಾಟಪಟ್ಟಂ ಸಾಷ್ಟಾಂಗವೆಱಗಿ ಪೊಡಮಟ್ಟು: ಪಂಪಭಾ, ೭. ೫೯ ವ)"
ಧರಾಧರಧನ್ವ,"ಮೇರುವನ್ನು ಬಿಲ್ಲಾಗಿ ಪಡೆದವನು, ಶಿವ (ಧರಾಧರಧನ್ವ ಶಶಾಖಖಂಡಮಂಡನ: ರಾಜಶೇವಿ, ೧೦. ೫೯)"
ಧರಾಧರಧರ,"ಬೆಟ್ಟವನ್ನು ಎತ್ತಿದವನು, ಕೃಷ್ಣ (ಗಾಂಡಿವಧರಂ ಗಂಗಾಧರಂ ತುಂಗಶಕ್ತಿಧರಂ ವಜ್ರಧರಂ ಧರಾಧರಧರಂ ಶ್ರೀಕೀರ್ತಿವಿದ್ಯಾಧರಂ: ಪಂಚತಂತ್ರ, ೩೭)"
ಧರಾಧರಸುತ,"ರಾಜಪುತ್ರ (ಈತಂಗೀ ಧರೆಯೊಳ್ ಧರಾಧರಸುತರ್ ಪೇೞಾರ್ ಸಮಂಬರ್ಪ ವಿಖ್ಯಾತರ್: ಕರ್ಣನೇಮಿ, ೩. ೨೨)"
ಧರಾಧಾರ,"ರಾಜ; ಬೆಟ್ಟ (ಧನದಮಿತ್ರಂ ಧರಾಧಾರ ಧರ್ಮಂ ವೈಶದ್ಯದ್ಯೋತಿ.. .. ನಂದಿಕೇಶಂ: ರಾಜಶೇವಿ, ೧,. ೧)"
ಧರಾಧ್ರ,"ಪರ್ವತ (ಘನಧೈರ್ಯಗುಣಂ ಧರಾಧ್ರಮಂ ಕೋಪಮದು ಅಗ್ನಿಯಂ .. .. ಗೆಲ್ದು: ರಾಜಶೇವಿ, ೩. ೭)"
ಧರಾಭಾರ,"ರಾಜ್ಯಭಾರ (ನೀನೆ ಜೆಟ್ಟಿಗನೈ ಮುನ್ನಿನ ಒಱಂಟು ವೇಡ ಮಗನೇ ಕೈಕೊಳ್ ಧರಾಭಾರಮಂ: ಪಂಪಭಾ, ೧. ೮೧)"
ಧರಾಮರ,"ಭೂಸುರ (ತರ್ಕವ್ಯಾಕರಣ ಕಾವ್ಯ ನಾಟಕ ಭರತ ವಾತ್ಸ್ಯಾಯನ ಆದಿ ಅಶೇಷವಿದ್ಯಾಸಮುದ್ರತರಣ ಗುಣೈಕಪುಣ್ಯನುಂ ಧರಾಮರಾಗ್ರಗಣ್ಯನುಂ ಆಗಿ: ಪಂಚತಂತ್ರ, ೪೧ ವ)"
ಧರಾಯುವತೀಶ,"[ಧರಾಯುವತಿ+ಈಶ] ಭೂಮಿ ಎಂಬ ಹೆಣ್ಣಿನ ಒಡೆಯ (ಅವಿಕಳನಿಯಮಶ್ರೀಯನಳವಡಿಸಿ ನಿಂದ ಧರಾಯುವತೀಶನಂ ಉದಾತ್ತನಾರಾಯಣನಂ ಕಂಡು: ಪಂಪಭಾ, ೮. ೧)"
ಧರಾಲಲನಾಧೀಶ,"ಭೂಮಿ ಎಂಬ ಹೆಣ್ಣಿನ ಒಡೆಯ, ರಾಜ (ಭೂತಲಪತಿ ಬೞಯಟ್ಟಿ ಬರಿಸೆ ಪೆಱತೊಂದೆಡೆಯೊಳ್ ಮಲರಹಿತರ್ ಬಂದು ಧರಾಲಲನಾಧೀಶಂಗೆ ವಿನತಮಸ್ತಕರಾದರ್: ಆದಿಪು, ೧೫. ೧೦)"
ಧರಾವಿಭಾಗ,"ಭೂಭಾಗ (ಪನ್ನಗಕೇತಂಗೆ ಧರಾವಿಭಾಗಮನಿತ್ತು ಸಂಪನ್ನಯೋಗನಿಯೋಗದಿಂದಂ ಅರಣ್ಯದೊಳ್ ನೆಲೆಸಿರ್ದು: ಪಂಪಭಾ, ೯. ೧೭)"
ಧರಿತ್ರಿ,"ಭೂಮಿ (ಕವಿದುವು ಕಾಳ ನೀಳ ಜಳದಾವಳಿ ವಾರಿಧಿಗಳ್ ಧರಿತ್ರಿಯಂ ಕವಿದುವು ಗಾಳಿಗಳ್ ಪ್ರಳಯಕಾಲಮನಾಗಿಸಲೆಂದೆ ಲೋಕಮಂ ಕವಿದುವು: ಪಂಪಭಾ, ೨. ೭೭)"
ಧರಿತ್ರೀಧರಸಾನು,"ಬೆಟ್ಟದ ತಪ್ಪಲು (ನೀನೀ ಧರಿತ್ರೀಧರಸಾನುಸ್ಥಾನದಿಂ ಪೋಗದೆ ಬೆಱತಿರೆ ನಿನ್ನಂ ಸಮಂತೆನ್ನ ಬಾಹಾಪರಿಘಾತಕ್ಕೆ ಪಕ್ಕಾಗಿಸಿ .. .. ಜಠರಶಿಖಾಜ್ವಾಲಿಕಾಮಾಲೆಗೀವೆಂ: ಶಾಂತೀಶ್ವಪು, ೯. ೧೪೧)"
ಧರಿತ್ರೀನಾಥ,"ಧರಾಧೀಶ (ಕುಸುಮದತ್ತಂಗೆ ಧರಿತ್ರೀನಾಥ ಪದವಿಯಂ ಕೊಟ್ಟಾ ನರಪತಿ ಬೞಕೆ ದೀಕ್ಷೆಯಂ ಕೈಕೊಂಡಂ: ಯಶೋಧಚ, ೪. ೭೬)"
ಧರೆ,"ಭೂಮಿ (ಏಂ ಗಾವಿಲನಯೊ ನಿನ್ನಂ ನುಂಗುವುದರ್ಕೆ ಇವರಂ ಎತ್ತವೇೞ್ಕುಮೇ ನೆರಮಂ ಸಂಗಳಿಸಲ್ವೇೞ್ಕುಮೇ ಮಾತಂಗವಿರೋಧಿಗೆ ಕುರಂಗಸಂಗರ ಧರೆಯೊಳ್: ಪಂಪಭಾ, ೩. ೧೭); ನೆಲ (ಆ ಕಮಳಾಕರಮಂ ಪೊಕ್ಕು ಆಕಾಶಧ್ವನಿಯಂ ಉಱದೆ ಕುಡಿದು ಅರಿಭೂಪಾನೀಕ ಭಯಂಕರನುಂ ಗಡಂ ಏಕೆಂದಱಯೆಂ ಬೞಲ್ದು ಜೋಲ್ದಂ ಧರೆಯೊಳ್: ಪಂಪಭಾ, ೮. ೪೧)"
ಧರೆಗಿಳಿ,"ಭೂಮಿಗೆ ಅವತರಿಸು (ಸುರನದಿಯ ನೀರೊಳ್ ಮಿಂದು ಇನನಂ ನೋಡಿ ನಿನ್ನ ದೊರೆಯನೆ ಮಗನಕ್ಕೆ ಎಂದಾಹ್ವಾನಂಗೆಯ್ಯಲೊಡಂ ದಲ್ ಧರೆಗಿೞದನಂದು ದಶಶತಕಿರಣಂ: ಪಂಪಭಾ, ೧. ೯೧)"
ಧರ್ಮ,"ವೈಯಕ್ತಿಕ ಬದುಕಿನ ಸಾರ್ಥಕ್ಯದ ನೆಲೆ (ನೆಗೞ್ದ ಆದಿಪುರಾಣದೊಳ್ ಅಱವುದು ಕಾವ್ಯಧರ್ಮಮಂ ಧರ್ಮಮುಮಂ: ಆದಿಪು, ೧. ೩೮); ನಂಬಿಕೆ ಆಚರಣೆಗಳ ಕಟ್ಟಳೆ (ಈ ಸಂಸೃತಿಯೊಳ್ ಧರ್ಮಾಧರ್ಮಸ್ಥಿತಿಯೆ ವಲಂ ಸ್ವರ್ಗನರಕಸುಖದುಃಖಕರಂ: ಆದಿಪು, ೭. ೭೭); ಯಮ (ಪುಟ್ಟುವುದುಂ ಧರ್ಮಮೊಡವುಟ್ಟಿದುದು ಈತನೊಳೆ ಧರ್ಮನಂಶದೊಳ್ ಈತಂ ಪುಟ್ಟಿದನೆಂದಾ ಶಿಶುಗೊಸೆದಿಟ್ಟುದು ಮುನಿಸಮಿತಿ ಧರ್ಮಸುತನೆನೆ ಪೆಸರಂ: ಪಂಪಭಾ, ೧. ೧೨೨); ಕರುಣೆ, ಕೃಪೆ (ನಿಮ್ಮಯ ಧರ್ಮದ ಮಕ್ಕಳೆವು ಎಮ್ಮಂ ಕಡೆಗಣಿಸಿ ನಿಮಗೆ ನೆಗೞ್ವುದು ದೊರೆಯೇ: ಪಂಪಭಾ, ೧೧. ೧೨೮); ಪುಣ್ಯ (ಪುಣ್ಯ ದಯಂ ಶ್ರೇಯಂ ವೃಷಂ ಸುಕರ್ಮಂ ಧರ್ಮಂ: ಅಭಿಧಾವ, ೧. ೩. ೧೩) ಧಾರ್ಮಿಕ ಕರ್ತವ್ಯ (ಧರ್ಮಮೆಂಬುದು ದಾನ ಪೂಜೆ ಶೀಲಂ ಉಪವಾಸಂದು ನಾಲ್ಕುಂ ತೆಱಂ: ಹರಿವಂಶ, ೧೦. ೧೦ ವ); ಬಿಲ್ಲು (ಧನದಮಿತ್ರಂ ಧರಾಧಾರ ಧರ್ಮಂ ವೈಶದ್ಯದ್ಯೋತಿ .. .. ನಂದಿಕೇಶಂ: ರಾಜಶೇವಿ, ೧,. ೧); ಯಮ (ಯಮಂ ಅರ್ಕಸುತಂ ಧರ್ಮಂ ಯಮುನಾಹಜಂ ಪರೇತವಿಭು ದಂಡಧರಂ ಶಮನಂ ಪಿತೃಪತಿ ಕಾಲಂ ಸಮವರ್ತಿ ಕೃತಾಂತಂ ಅಂತಕಂ ಕೀನಾಶಂ: ಅಭಿಧಾವ, ೧. ೧. ೪೧); ಗುಣಸ್ವಭಾವ (ಧರ್ಮಂ ಗುಣಸ್ವಭಾವವಾಚಿ ಅಭಿಧಾವ, ೩. ೧. ೭೧); [ಜೈನ] ದ್ವಾದಶಾನುಪ್ರೇಕ್ಷೆಗಳಲ್ಲಿ ಒಂದು, ಧರ್ಮಚಿಂತನೆ; ಧನುಸ್ಸು (ಮುನಿನಾಥಂ ದಶಧರ್‍ಮಧಾರಿ ದೃಢ ಷಟ್ಟ್ತ್ರಿಂಶಸದ್ಗುಣಂ ದಿವ್ಯ ಬಾಣ ನಿಧಾನಂ: ಪಂಪರಾ, ೧. ೨೦)"
page,4
ಧರ್ಮಕಥನ,"ಧರ್ಮಬೋಧನೆ ಮಾಡುವುದು (ಮುನಿಪತಿ ವಾಚನೆಯಿಂ ಪೃಚ್ಛನೆಯಿಂ ಅನುಪ್ರೇಕ್ಷೆಯಿಂ ತದಾಮ್ನಾಯದಿಂ ಒಯ್ಯನೆ ಧರ್ಮಕಥನದಿಂದಂ ವಿನುತಸ್ವಾಧ್ಯಾಯಮೆಂಬ ತಪಮಮಂ ತಳೆದಂ: ಸುಕುಮಾಚ, ೪. ೧೮)"
ಧರ್ಮಕಥಾವಸ್ತು,"[ಜೈನ] ಧರ್ಮದ ಬಗೆಗಿನ ಕತೆಗಳಲ್ಲಿನ ನಾಲ್ಕು ವಸ್ತುಗಳು (ಧರ್ಮಕಥಾವಸ್ತುವೆಂಬ ಅರ್ಥಕಥೆಯೆಂದುಂ ಕಾಮಕಥೆಯೆಂದುಂ ಧರ್ಮಕಥೆಯೆಂದುಂ ವ್ಯಾಮಿಶ್ರಮಕಥೆಯೆಂದುಂ ಚತುರ್ವಿಧಮಕ್ಕುಂ: ಚಾವುಂಪು, ಪು. ೪೩೯. ಸಾ. ೧೩. ೧೪)"
ಧರ್ಮಕಥೆ,"[ಜೈನ] ಇದರಲ್ಲಿ ಆಕ್ಷೇಪಣಿ, ವಿಕ್ಷೇಪಣಿ, ಸಂವೇದನಿ, ನಿರ್ವೇದನಿ ಎಂದು ನಾಲ್ಕು ಬಗೆ (ಧರ್ಮಕಥೆಯೆಂದು ಆಕ್ಷೇಪಣೀಯಂ ವಿಕ್ಷೇಪಣೀಯಂ ಸಂವೇದನೀಯಂ ನಿರ್ವೇದನೀಯಂ ಎಂದು ಚತುರ್ವಿಧಮಕ್ಕುಂ: ಚಾವುಂಪು, ಪು. ೪೩೯, ಸಾ. ೧೯೨೦)"
ಧರ್ಮಗಳ್,"[ಧರ್ಮ+ಕಳ್] ಪುಕ್ಕಟೆ ಕೊಡುವ ಕಳ್ಳು, ಹೆಂಡ (ನೆರೆದೆಲ್ಲರ್ ಕಳ್ಗುಡಿಯುತ್ತಿರೆ ಬಡವರ್ಗಲ್ಲಿ ಧರ್ಮಗಳ್ಳೆಂದು ಎಱೆವರ್ ಧರೆಯೊಳಗದುವುಂ ಧರ್ಮಮೆ: ಧರ್ಮಾಮೃ, ೧. ೧೩೯)"
ಧರ್ಮಗೇಹ,"ಧರ್ಮಕ್ಕೆ ಮನೆಯಂತಿರುವುದು, ನಂದಿ (ನಿಜವಾಹಂ ಧರ್ಮಗೇಹಂ ನಿಜಧನು ದನುಜಾರಾತಿಜಾತಾಧಿವಾಸಂ: ರಾಜಶೇವಿ, ೧. ೨)"
ಧರ್ಮಚಕ್ರ,"ಧರ್ಮದ ರಾಜ್ಯ (ಧರ್‍ಮಚಕ್ರ ಪರಚಕ್ರಮನಾಕ್ರಮಿಸಲ್ಕೆ ಸಾಲ್ವ ಭಾಸುರತರತೀವ್ರತೇಜದಪರಾಜಿತೆ ಮಾೞ್ಕೆ ಮತಿಪ್ರಕಾಶಮಂ: ಮಲ್ಲಿನಾಪು, ೧. ೯); ಧರ್ಮರಕ್ಷಣೆಗೆ ಚಕ್ರ ಹಿಡಿದವನು, ವಿಷ್ಣು; [ಜೈನ] ತೀರ್ಥಂಕರನು ವಿಹಾರ ಮಾಡುವ ಸಮಯದಲ್ಲಿ ಆತನ ಮುಂದೆ ಸಾಗುವ ಅತ್ಯಂತ ಪ್ರಕಾಶಮಾನವಾದ ಚಕ್ರ (ಜಿನಚಂದ್ರದೇವಂ ನಡೆಯೆ ಧರ್ಮಚಕ್ರಂ ಮುಂದೆ ನಡೆಯೆ: ಶಾಂತಿಪು, ೧೨. ೧೪ ವ)"
ಧರ್ಮಚಕ್ರವಾಳ,"[ಜೈನ] ಒಂದು ವ್ರತ (ನೋಂಪೆನೆಂದಡೆ ಉಡುಗದೆ ಸಲೆ ಧರ್ಮಚಕ್ರವಾಳಮನಾಗಳ್ ಬೇಡಿ: ಶಾಂತಿಪು, ೪. ೬೭ ಮತ್ತು ೬೭ ವ)"
ಧರ್ಮಜ,"ಯಮನ ಮಗ, ಯುಧಿಷ್ಠಿರ (ಶ್ರೀದಿವ್ಯಕಾಂತಾಜನಂ ತೊಡವು ಎಂಬೊಂದುಮಂ ಆ ಸುರಾಸುರರಿಂ ಆ ಗೋವಿಂದನಿಂ ಮುನ್ನೆ ಕೋಳ್ಪಡೆದು ಅಂಭೋನಿಧಿಯಂತೆ ಬಂದು ನೆಗೞ್ದು ಇಂದ್ರಪ್ರಸ್ಥಮಂ ಧರ್ಮಜಂ: ಪಂಪಭಾ, ೪. ೯); ಪಾಂಡವ, ಬಿಳಿ ಹಕ್ಕಿ (ಧರ್ಮಜನ ಲಸತ್ತುರಗದ ಗಜಗಂಡದ ಭಾಸುರವಾದ್ಯದ ಪೆಸರ ಖಗಕುಳಂ ಕರಮೆಸೆಗುಂ: ರಾಜಶೇವಿ, ೫. ೬೦)"
ಧರ್ಮತನಯ,"ಧರ್ಮಜ (ಧವಳಹಯಂ ಧವಳರಥಂ ಧವಳ ಉಷ್ಣೀಷಂ ಶಶಾಂಕಸಂಕಾಶ ಯಶೋಧವಳಿತ ಭುವನಂ ತಾಗಿದಂ ಅವಯವದಿಂ ಬಂದು ಧರ್ಮತನಯನ ಬಲದೊಳ್: ಪಂಪಭಾ, ೧೧. ೩೯)"
ಧರ್ಮತನೂಜ,"[ಯಮ]ಧರ್ಮನ ಮಗ, ಯುಧಿಷ್ಠಿರ (ಧರ್ಮತನೂಜಂಗೆ ವಿರಾಟಂ ಅವನತಮಣಿಮಕುಟಂ ಇಂತೆಂದು ಬಿನ್ನಪಂಗೆಯ್ದಂ: ಪಂಪಭಾ, ೯. ೬ ವ)"
ಧರ್ಮದ್ವಿಷ,"ಧರ್ಮದ ವೈರಿ (ಮಳಿನಾತ್ಮಂ ಧರ್ಮದ್ವಿಷಂ .. .. ಎನಿಪ್ಪಾ ಕುದೃಷ್ಟಿಯಂ ಕಂಡು ಇನಿಸಂ ಮುಳಿಯಂ: ಸಮಯಪ, ೧೩. ೫೬)"
ಧರ್ಮಧ್ಯಾನ,"[ಜೈನ] ಧರ್ಮದ ವಿಷಯಗಳನ್ನು ಕುರಿತು ಸದಾ ಚಿಂತಿಸುವುದು; ಧ್ಯಾನಚತುಷ್ಟಯಗಳಲ್ಲಿ ಒಂದು, (ಆಜ್ಞಾವಿಚಯಂ ಅಪಾಯವಿಚಯ ವಿಪಾಕವಿಚಯ ಸಂಸ್ಥಾನವಿಚಯಮೆಂಬ ನಾಲ್ಕುಂ ಧರ್‍ಮಧ್ಯಾನಮಂ ಧ್ಯಾನಿಸುತ್ತುಂ: ಆದಿಪು, ೧೦. ೧೪ ವ); ನೋಡಿ, ಧ್ಯಾನಚತುಷ್ಟಯ"
ಧರ್ಮಪತ್ನಿ,"ಧಾರ್ಮಿಕವಾಗಿ ಮದುವೆಯಾದ ಹೆಂಡತಿ (ನಾಳಿನ ಬಾರಿಯೆಮ್ಮ ಮೇಲೆ ಬಂದುದೆಮ್ಮ ಮನೆಯೊಳ್ ಆನುಂ ಎಮ್ಮ ಧರ್ಮಪತ್ನಿಯುಂ ಮಗನುಂ ಮಗಳುಂ ಇಂತೀ ನಾಲ್ವರೆ ಮಾನಸರ್: ಪಂಪಭಾ, ೩. ೨೫ ವ)"
ಧರ್ಮಪಾನೀಯ,"ಹಾದಿಹೋಕರಿಗೆ ಉಚಿತವಾಗಿ ನೀಡುವ ನೀರು ಅಥವಾ ಪಾನೀಯ (ಪೂರ್ವಪದಾಂತ್ಯಕ್ಕೆ ದೀರ್ಘಮುಮುತ್ತರಪದದಾದಿಗೆ ಲೋಪಮುಮಾಗಿ ಧರ್ಮಪಾನೀಐಕ್ಕೆ ದಮ್ಮಾಣಿಯೆಂದಾಯ್ತು ಕಾಂಸ್ಯತಾಳಕ್ಕೆ ಕಂಸಾಳಮೆಂದಾಯ್ತು: ಶಬ್ದಮದ, ೩೦೮ ಪ್ರ)"
ಧರ್ಮಪುತ್ರ,"ಧರ್ಮನಂದನ (ಧರ್ಮಪುತ್ರನುಂ ಕುಲಧನಸಂಕುಲಗಳನೆ ತಂದಿಡೆ ಇಟ್ಟವಂ ಆಡಿ ಸೋಲ್ತಂ: ಪಂಪಭಾ, ೬. ೭೨)"
ಧರ್ಮಪೋತ,"ಧರ್ಮವೆಂಬ ಹಡಗು (ವಿಷಯಭೋಗಾಸವ ಅತ್ಯಂತಸೇವಾಮದದಿಂದಂ ಧರ್ಮಪೋತಚ್ಯುತರ್: ಆದಿಪು, ೯. ೫೮)"
ಧರ್ಮಪ್ರಭಾವನೆ,[ಜೈನ] ಸಮ್ಯಗ್ದರ್ಶನದ ಎಂಟು ಅಂಗಗಳಲ್ಲಿ ಕೊನೆಯದು; ಜೈನಧರ್ಮದ ಬಗ್ಗೆ ಇತರರಲ್ಲಿ ಪ್ರಚಾರ ಮಾಡುವುದು
ಧರ್ಮಭಂಡಾರ,"ದಾನಕಾರ್ಯಗಳಿಗೆ ಮೀಸಲಾದ ಕೋಶ (ಹರಿಗನ ಧರ್ಮಭಂಡಾರದಂತೆ ಸಾರಮಾದುದು ಬಿಟ್ಟಗ್ರಹಾರಂ ಆ ಸಬ್ಬಿಸಾಸಿರದೊಳಂ ಧರ್ಮವುರಂ: ಪಂಪಭಾ, ೧೪. ೫೬)"
ಧರ್ಮಶಾಸ್ತ್ರ,"ಮನು, ಬೃಹಸ್ಪತಿ, ದಕ್ಷ, ಗೌತಮ, ಯಮ, ಅಂಗೀರಸ, ಯೋಗೀಶ್ವರ, ಪ್ರಚೇತಾ, ಶಾತಾತಪ, ಪರಾಶರ, ಸಂವರ್ತ, ಉಶನಸ, ಶಂಖ, ಲಿಖಿತ, ಅತ್ರಿ, ವಿಷ್ಣು, ಆಪಸ್ತಂಬ, ಹಾರೀತ ಎಂಬುವವರ ಹದಿನೆಂಟು ಸ್ಮೃತಿಗಳು (ಪದಿನೆಂಟು ಧರ್ಮಶಾಸ್ತ್ರಂಗಳೊಳಂ, ನಾಲ್ಕುವೇದಂಗಳೊಳಂ ಆಱಂಗದೊಳಂ: ಪಂಪಭಾ, ೨. ೩೪ ವ)"
ಧರ್ಮಶ್ರವಣ,"ಧರ್ಮದ ಪ್ರವಚನ (ಪಱವಿಡಲಣಮೀಯದವರಂ ಅವರ್ಗಳ ಬಾೞೊಳ್ ನಿಱಸಲ್ ಬಗೆದೈ ಕರಮೆನೆ ಉಱದೆ ಇರ್ಕುಮೆ ನಿನ್ನ ಪೇೞ್ದ ಧರ್ಮಶ್ರವಣಂ: ಪಂಪಭಾ, ೯. ೪೫)"
page,5
ಧರ್ಮಸಂತತಿ,"ಧರ್ಮದ ಮುಂದುವರಿಕೆ (ಗೃಹಸ್ಥಧರ್ಮದಿಂದಂ ನೀನೆಂತಂತೆ ಸಲೆ ನೆಗೞೆ ಜಗತೀಸಂತತಿ ನಿಲೆ ನಿನ್ನ ಧರ್ಮಸಂತತಿ ನಿಲ್ಕುಂ: ಆದಿಪು, ೮. ೧೩)"
ಧರ್ಮಸುತ,"ಯುಧಿಷ್ಠಿರ (ಪುಟ್ಟುವುದುಂ ಧರ್ಮಂ ಒಡವುಟ್ಟಿದುದು ಈತನೊಳೆ ಧರ್ಮನಂಶದೊಳ್ ಈತಂ ಪುಟ್ಟಿದನೆಂದಾ ಶಿಶುಗೊಸೆದಿಟ್ಟುದು ಮುನಿಸಮಿತಿ ಧರ್ಮಸುತನೆನೆ ಪೆಸರಂ: ಪಂಪಭಾ, ೧. ೧೨೨)"
ಧರ್ಮಾತ್ಮಜ,"ಧರ್ಮರಾಯ, ಯುಧಿಷ್ಠಿರ (ಧರ್ಮಾತ್ಮಜಂ ಕೇಳ್ದು ಆ ಹರಿ ಪೇೞ್ದುದೊಂದು ನಯದಿಂದಾ ರಾತ್ರಿಯೊಳ್ ಪೋಗಿ ಕುಂಭಜನಂ ಕಂಡು: ಪಂಪಭಾ, ೧೧. ೧೨೬)"
ಧರ್ಮಾಧಿಕರಣ,"ನ್ಯಾಯನಿರ್ಣಾಯಕ ಮಂಡಲಿ, ನ್ಯಾಯಾಧಿಕಾರಿ (ಪುಯ್ಯಲಿಡುವ ಕರುಣಾರವಮಂ ತಳವಾಱಂ ಕೇಳ್ದು ಪರಿತಂದು ನಾವಿದನುಮಂ ಅವನ ಪೆಂಡತಿಯುಮಂ ಪಿಡಿದು ಒಡಗೊಂಡು ಪೋಗಿ ಧರ್ಮಾಧಿಕರಣದ ತಾಣಾಂತರದೊಳ್ ಇರಿಸಿದಂ: ಪಂಚತಂತ್ರ, ೧೩೭ ವ)"
ಧರ್ಮಾಧ್ಯಕ್ಷ,"ನ್ಯಾಯಾಧೀಶ (ವಿಷಯ ಗೃಹಾಮಾತ್ಯ ದಂಡಾಧಿನಾಥಾವಳಿ ಧರ್ಮಾದ್ಯಕ್ಷ ಕೋಶಾಧಿಪ ತಳವರ ಹಾಸ್ಯಾದಿ ತಂತ್ರಾಳಿಪಾಳಾವಳಿ ರಾಜಶ್ರೇಷ್ಠಿ ಸೇನಾಪರಿಕರಣ ಪುರೋಧೋಧಿಕಾರ ಅಂಗರಕ್ಷಾವಳಿ ಮುಖ್ಯಂಬೆತ್ತ ಬಾಹತ್ತರದೆಸಕದ ನಾನಾ ನಿಯೋಗಿಪ್ರತಾನಂ: ಶಾಂತೀಶ್ವಪು, ೧೫. ೯೦)"
ಧರ್ಮಾಸ್ತಿಕಾಯ,"[ಜೈನ] ಪಂಚಾಸ್ತಿಕಾಯಗಳಲ್ಲಿ ಒಂದು; ಬಹುಪ್ರದೇಶದಲ್ಲಿ ವ್ಯಾಪಿಸಿರುವ ಧರ್ಮದ್ರವ್ಯ (ನವಪದಾರ್ಥಂಗಳುಂ ಪಂಚಾಸ್ತಿಕಾಯ ಷಡ್ದ್ರವ್ಯಂಗಳುಂ ಎಂಬಿವಱೊಳ್ ಆದಮಾನುಂ ಅಱತಮುಂ ಕುಶಲಿಕೆಯುಂ ನಂಬುಗೆಯುಂ ಆಗಿ: ವಡ್ಡಾರಾ, ಪು ೬, ಸಾ ೧೯), ನೋಡಿ, ಪಂಚಾಸ್ತಿಕಾಯ"
ಧವಳ,"ಬಿಳಿಯ (ಧವಳಹಯಂ ಧವಳರಥಂ ಧವಳ ಉಷ್ಣೀಷಂ ಶಶಾಂಕಸಂಕಾಶ ಯಶೋಧವಳಿತ ಭುವನಂ ತಾಗಿದಂ ಅವಯವದಿಂ ಬಂದು ಧರ್ಮತನಯನ ಬಲದೊಳ್: ಪಂಪಭಾ, ೧೧. ೩೯); ಒಂದು ಬಗೆಯ ಗಾನ, ಆಶೀರ್ವಚನ (ಕೀರ್ತಿಯಿಂಧವಳಮಂಗಳಗೇಯದಿನೊಪ್ಪೆ ಬರ್ಪ ಕೌರವಧವಳಂಗೆ ದೇಸಿಗನೆ ಬರ್ಪವೊಲೊರ್ವನೆ ಬರ್ಪುದಾದುದೇ: ಗದಾಯು, ೫. ೪೧)"
ಧವಳಚ್ಛತ್ರ,"ಬೆಳ್ಗೊಡೆ (ಉನ್ನತ ಧವಳಚ್ಛತ್ರಚ್ಛನ್ನ ವಿಯತ್ತಳನಂ ಇಂದುಕುಳತಿಳಕನಂ ಇಂತು ಅನ್ನೆಯದಿಂದ ಈ ಪೞುವಿನೊಳ್ ಎನ್ನರಸನಂ ಇಂತು ಬಿದಿಯೆ ತಂದಿಕ್ಕುವುದೇ: ಪಂಪಭಾ, ೨. ೨೨)"
ಧವಳಚ್ಛತ್ರಚ್ಛನ್ನ,"[ಧವಳಚ್ಛತ್ರತ್+ಛನ್ನ] ಬೆಳ್ಗೊಡೆಯಿಂದ ಮುಚ್ಚಿದ (ಉನ್ನತ ಧವಳಚ್ಛತ್ರಚ್ಛನ್ನ ವಿಯತ್ತಳನಂ ಇಂದುಕುಳತಿಳಕನಂ ಇಂತು ಅನ್ನೆಯದಿಂದ ಈ ಪೞುವಿನೊಳ್ ಎನ್ನರಸನಂ ಇಂತು ಬಿದಿಯೆ ತಂದಿಕ್ಕುವುದೇ: ಪಂಪಭಾ, ೨. ೨೨)"
ಧವಳದ್ಯುತಿ,"ಹೊಳೆಯುವ ಕಾಂತಿ (ಧವಳದ್ಯುತಿಯಂ ತವೆ ಪಸರಿಪ ದಿವ್ಯ ದುಕೂಲವನುಡಿಸಿದರ್ ಅಗತನೂಜೆಗೆ ಅಂಗನೆಯರ್ಕಳ್: ಗಿರಿಜಾಕ, ೧೦. ೩೧)"
ಧವಳಯಶಂ,"ನಿರ್ಮಲ ಕೀರ್ತಿಯುಳ್ಳವನು (ನರಸಿಂಗಂಗತಿ ಧವಳಯಶಂ ಯುದ್ಧಮಲ್ಲನಗ್ರಸುತಂ ತದ್ಭುವನ ಪ್ರದೀಪನಾಗಿರ್ದವಾರ್ಯ ವೀರ್ಯಂಗೆ ಬದ್ದೆಗಂ ಪಿರಿಯ ಮಗಂ: ಪಂಪಭಾ, ೧. ೨೩)"
ಧವಳವಟ್ಟ,"ಬಿಳಿಯ ಬಟ್ಟೆ [ಸಾಹಿಯಾಣದ ಚೀನದ ಧವಳವಟ್ಟದ ಜೊಂಗದ ದೇವಾಂಗದ ಸಕಳವಟ್ಟೆಗಳುಮಂ: ಆದಿಪು, ೪. ೩೪ ವ)"
ಧವಳಾಕ್ಷತ,"ಬಿಳಿಯ ಅಕ್ಷತೆಕಾಳು (ಪರಸುವ ಪೌರವೃದ್ಧರ ಕುಲಾಂಗನೆಯರ್ಕಳ ಸಾಧುವಾದದೊಳ್ ಬೆರಸಿ ಸಮಂತು ಸೂಸುವ ಜಲಾರ್ದ್ರಲಸದ್ಧವಳಾಕ್ಷತಂಗಳೊಳ್: ಪಂಪಭಾ, ೨. ೯೫)"
ಧವಳಾಕ್ಷಿ,"ಬೆಳ್ಳಗೆ ಹೊಳೆಯುವ ಕಣ್ಣುಳ್ಳವಳು (ಕಣ್ಣಱಯದ ಬೆಳ್ಳಂ ಅಲ್ಲೆಂ ಅಱದೆಂ ಧವಳಾಕ್ಷಿಯ ನೋಟದಂದಮಂ: ಪಂಪಭಾ, ೪. ೭೬)"
ಧವಳಾಗಾರ,"ಬಿಳಿಯ ಮನೆ, ದೊಡ್ಡ ಸೌಧ (ಈ ಪೊೞಲೊಳ್ ಸುಪ್ರದೇಶಮಪ್ಪ ಸ್ಥಾನದೊಳ್ ಸುಧಾಧವಳಿತಮಪ್ಪ ಧವಳಾಗಾರಂ ಗೋಷ್ಠಾಗಾರಂ ಮೊದಲಾಗಿ ಪಲವುಂ ಶೋಭಾವಹಂಗಳಪ್ಪ ಗೃಹಂಗಳಂ ಮಾಡಿಸಿ: ಪಂಚತಂತ್ರ, ೨೫೪ ವ)"
ಧವಳಾತಪತ್ರ,"ಬೆಳ್ಗೊಡೆ (ರಜತಾದ್ರಿಯೆನೆ ನೃಪನಂದನ ಧವಳಾತಪತ್ರಂ ಎಸೆದತ್ತಾಗಳ್: ಕಾದಂಬ, ೩. ೧೧೪)"
ಧವಳಾತಪತ್ರೇಶ್ವರ,"ಬೆಳ್ಗೊಡೆಯ ಒಡೆಯ, ಮಹಾರಾಜ (ನಿಮಗೆ ಮಗನುಚಿತ ಧವಳಾತಪತ್ರೇಶ್ವರಂ ದಿವದಿನವತರಿಪಂ ಅಮಿತಪುಣ್ಯೋದಯಂ: ಆದಿಪು, ೭. ೨೭ ರಗಳೆ)"
ಧವಳಾತಪವಾರಣ,"ಬೆಳ್ಗೊಡೆ (ಧವಳಾತಪವಾರಣ ವಿಭೂತಿಯನುೞದು ನೆUೞ್ದುಪಾಸಕನಾದಂ: ಆದಿಪು, ೬. ೬)"
ಧವಳಿಸು,"ಬಿಳುಪಾಗಿಸು, ಪ್ರಕಾಶಿಸು (ಮಣಿಹಾರಮಾಲೆಯಂ ಧವಳಿಸಿ ನೀಳ್ದ ಬೆಳ್ವೆಳಗಿನಿಂ ಬಿರಿಯಲ್ ಸರಸೀರುಹಂಗಳ್: ಲೀಲಾವತಿ, ೧೦. ೯೦)"
ಧಾತಕೀ,"ಅರೆಹೂ, ಮರಾಟಿಮೊಗ್ಗು (ಪಿಷ್ಟೋದಕ ಧಾತಕೀ ಗುಡ ಸಮಯೋಗದಿಂದಂ ಎಂತು ಮದವಿಕಾರಮೆಸೆದಪ್ಪುದು ಅಂತೆ: ಆದಿಪು, ೨. ೯ ವ)"
page,6
ಧಾತಕೀಷಂಡ,"[ಜೈನ] ಪುಷ್ಕರದ್ವೀಪದ ಒಂದು ಭಾಗ; ಧಾತಕೀವೃಕ್ಷ ಹೇರಳ ವಾಗಿರುವ ಜಾಗ (ಧತಕೀಷಂಡಂ ಈಕ್ಷಣಭದ್ರಂ ಸಸಮುದ್ರಮಂ ಬಳಸಿ ಜಂಬೂದ್ವೀಪವಿನ್ಯಾಸಮಂ: ಚಂದ್ರಪ್ರಪು, ೧. ೭೨)"
ಧಾತು,"ಲೋಹ (ಸಧಾತು ಕುಭೃದ್ಯುಗಕ್ಕೆ ಸಿಂದೂರಿತಗಂಧಸಿಂಧುರಯುಗಕ್ಕೆ ಎಣೆಯೆಂಬಿನಂ ಅಣ್ಮಿ ಕಾದಿದರ್ ಕೌರವರಾಜನುಂ ಕುರುಕುಲಾಂತಕನುಂ: ಗದಾಯು, ೮. ೧೭); ರೇತಸ್ಸು, ವೀರ್ಯ (ಮಸೆವುದು ಮಾಸಲಿರ್ದ ಪೞವೇಟಮಂ ಇಚ್ಛೆಯ ಬಿಚ್ಚತಿಕ್ಕೆಯಂ ಪೊಸೆಯಿಪುದು ಒಳ್ಕಮಂ ನಡೆಪುತಿರ್ಪುದು ಧಾತುವಂ ಒಳ್ಳಿತೆಯ್ದೆ ಪಾಟಿಸುವುದು ಕೂಟದೊಳ್ ಕುಶಲನಪ್ಪುದು: ಶಾಂತಿಪು, ೮. ೯೧)"
ಧಾತುಮಳ,"[ಜೈನ] ಇಂದ್ರಿಯಗಳಿಂದ ಹುಟ್ಟುವ ಕೊಳೆ, ಬೆವರು ಮುಂತಾದವು (ಧಾತುಮಳದೋಷರಹಿತಂ ವೀತನಖ ಶ್ಮಶ್ರು ಕೇಶ ಲೋಮಂ ಶೋಭಾನ್ವೀತಪರಿಪೂರ್ಣಯೌವನಂ: ಆದಿಪು, ೬. ೩೮)"
ಧಾತೃಪುತ್ರ,"ಬ್ರಹ್ಮಪುತ್ರ, ನಾರದ (ಸರಸೀಜೋದರಂ ಆದರದಿಂದಂ ಧಾತೃಪುತ್ರನಂ ಬೆಸಗೊಂಡಂ: ಕರ್ಣನೇಮಿ, ೧೧. ೭೨)"
ಧಾತ್ರ,"ಬ್ರಹ್ಮ (ಏಂ ಜಾಣನೋ ಧಾತ್ರಂ ರೂಪನಿಷ್ಪಾದನವಿಧಿಯೊಳಿವಂ ಮುನ್ನಮೇಂ ನೋಂಪಿಯಂ ನೋಂತನೊ: ಅದಿಪು, ೩. ೯೧)"
ಧಾತ್ರಿ,"ಸಾಕುತಾಯಿ, ದಾದಿ (ಧಾತ್ರಿಯೊಳನ್ಯರ ತೇಜೋಮಾತ್ರಮನಾಂ ಸಲಿಸೆನೆಂಬ ತೆಱದಿಂ ಪೊಯ್ಯಲ್ ಧಾತ್ರಿಯ ಕಯ್ಯಿಂ ನಿಮಿರ್ವಂ ಕ್ಷತ್ರಶಿಖಾಮಣಿ ಮಣಿಪ್ರದೀಪಾಂಕುರಮಂ: ಪಂಪರಾ, ೩. ೧೨೫); ಭೂಮಿ (ರಥದಿಂ ಧಾತ್ರಿಗೆ ಪಾಯ್ದು ಕೊಂಡು ಗದೆಯಂ ಕೆಯ್ಸಾರ್ದುದು ಅಸ್ಮತ್ ಮನೋರಥಂ ಇಂದು ಎಂದು ಕಡಂಗಿ: ಪಂಪಭಾ, ೧೧. ೬೬); ನೆಲ್ಲಿ (ಧಾತ್ರೀತರು ಆಮಲಕ: ಅಭಿಧಾವ, ೧. ೮. ೧೨)"
ಧಾತ್ರಿಕಾ[ಕೆ],"ದಾದಿ (ಅನಂತರಂ ಅಮರ ಧಾತ್ರಿಕಾನಿಕಾಯಮುಮಂ .. .. ಜಗತ್ಪತಿ ಪಿತೃಗಳುಮಂ ಬೀೞ್ಕೊಂಡು: ಅರ್ಧನೇಮಿ, ೮. ೧೬೭ ವ)"
ಧಾತ್ರೀಜನ,"ದಾದಿಯರು (ಗುರುಜನ ಅಭಿಷಕ್‌ಜನ ಗಣಕಜನ ಗಣಿಕಾಜನ ಧಾತ್ರೀಜನ ಕುಲಮಹತ್ತರಿಕಾಜನಮನಂ ಸಮರ್ಪಿಸುವುದುಂ ಅನಂತರಂ: ಮಲ್ಲಿನಾಪು, ೪. ೬೨ ವ)"
ಧಾತ್ರೀಧರ,"ಪರ್ವತ (ಮಹಾಪ್ರಾಸಾದದಂತಿರ್ಪುದು ಆವಗಂ ಆಶ್ಚರ್ಯಮನಪ್ಪುಕೆಯ್ದು ವಿಜಯಾರ್ಧಖ್ಯಾತ ಧಾತ್ರೀಧರಂ: ಶಾಂತೀಶ್ವಪು, ೮. ೭)"
ಧಾತ್ರೀಫಳ,"ನೆಲ್ಲಿಕಾಯಿ (ಪೆಸರ್ವೆತ್ತ ಧಾತ್ರಿಯಂ ನೀರಸಮಂ ಮಾಡಿತ್ತು ಮತ್ತೆ ಧಾತ್ರೀಫಳಮಂ ರಸಮಯಮಂ ಮಾಡಿತು ಮಾಗಿ: ಶಾಂತೀಶ್ವಪು, ೧೨. ೭೫ ಎ)"
ಧಾತ್ರೀರಜ,"ಮಣ್ಣು, ದೂಳು (ಮುಸುಕಿತ್ತೀ ಜಗಮೆಲ್ಲಮಂ ಬಳಪದ ಪ್ರಕ್ಷುಣ್ಣ ಧಾತ್ರೀರಜಂ: ವರ್ಧಮಾಪು, ೪. ೩೮)"
ಧಾತ್ರೀರುಹ,"ಮರಗಿಡ ಮನದಿಂ ಬೇಗಂ ಮುಟ್ಟಿದಂ .. .. ಪವನನಂದನಂ ಅನಿಂದ್ಯಗುಣಂ ಎಸೆವ ಅಶೋಕಧಾತ್ರೀರುಹಮಂ: ಕಾವ್ಯಾವಲೋ, ೧೦೬)"
ಧಾನುಷ್ಕ,"ಶರಸಂಧಾನ (ಅವಿಚಾರಂ ವನದೊಳ್ ದ್ವಿಜಾಪಹರಣಂ ಧಾನುಷ್ಕದೊಳ್ ಭಂಗದುದ್ಭವಂ ಅಂಭೋನಿಧಿಯೊಳ್: ತ್ರಿಷಷ್ಟಿಪು, ೨. ೩೦)"
ಧಾನುಷ್ಕಬಳ,"ಬಿಲ್ಗಾರರ ಪಡೆ (ತತ್ ಕ್ಷಣದಿಂದ ಉಲ್ಬಣಮಾಗಿರೆ ಪೆಣಮಾಯ್ತು ಅರಿನೃಪಾಳ ಧಾನುಷ್ಕಬಳಂ: ಕರ್ಣನೇಮಿ, ೫. ೮೪)"
ಧಾನ್ಯಕ,"ಕೊತ್ತಂಬರಿ (ಕುಸುಂಭ ಕಾರ್ಪಾಸ ಸರ್ಷಪ ಜೀರಕ ಧಾನ್ಯಕಾದಿ ವಿವಿಧಧಾನ್ಯಭೇದಂಗಳುಂ: ಆದಿಪು, ೬. ೭೨ ವ); ಬತ್ತ (ಸ್ತಮಕಂ ಧಾನ್ಯಕಂ ವ್ರೀಹಿ: ಅಭಿಧಾವ, ೧. ೧೬. ೧೬)"
ಧಾನ್ಯಮಂಜರಿ,"ಕಾಳಿನ ತೆನೆ (ರಂಜಿಸುವ ಧಾನ್ಯಮಂಜರಿಯ ನೆೞಲ್ ಪೊಳೆಯೆ ತೆನೆವೋದುವು ಬೇರ್ಗಳೆನಿಪುವು ಬೆಳೆದ ತೆಱದೆ ಕೞವೆ ಭೂಸಾರತೆಯಿಂ: ಚಂದ್ರಪ್ರಪು, ೧. ೯೨)"
ಧಾನ್ಯಸಂಚಯ,"ದವಸದ ದಾಸ್ತಾನು (ಶಿರೋವ್ಯೂಢ ಧಾನ್ಯಸಂಚಯೋಪಭೋಗಿ ಜನ ನಿವಾಸಿಗಳಪ್ಪ ಸಂವಾಹಂಗಳುಮಂ: ಆದಿಪು, ೮. ೬೩ ವ)"
ಧಾನ್ಯಸಮಿತಿ,"ದವಸದ ರಾಶಿ (ಪುದಿದ ತಱಗೆಲೆಗಳಂ ಕಂಡುದಱಂದಂ ಧಾನ್ಯಸಮಿತಿ ನೀರಸಮಕ್ಕುಂ: ಆದಿಪು, ೧೫. ೪೬)"
ಧಾನ್ವನದುರ್ಗ,"ಮರುಭೂಮಿಯ ನಡುವಣ ದುರ್ಗ (ಧಾನ್ವನದುರ್ಗಕ್ಕೆ ಬೃಹಲ್ಲಯಾಗ್ನಿಯೆನೆ ತನ್ಮುದ್ಯತ್ಪ್ರತಾಪಾಗ್ನಿ ನೀೞ್ದೆನಸುಂ ಪರ್ವಿ ವಿಗುರ್ವಿಸಲ್: ಪುಷ್ಪದಂಪು, ೫. ೫೦)"
ಧಾಮ,"ಮನೆ (ಧಾಮಂ ನಿವಾಸ: ಅಭಿಧಾವ, ೩. ೧. ೧೩);"
page,7
ಧಾರಣ,"ಆಶ್ರಯದಾತ, ಪೋಷಕ (ಇಷ್ಟತುಷ್ಟಧಾರಣಂ ಅವದಾತಕೀರ್ತಿಗೃಹತೋರಣಂ ನರೇಂದ್ರಗಂಧವಾರಣಂ: ಗದಾಯು, ೧, ೧೭)"
ಧಾರಾ,"ಕತ್ತಿಯ ಅಲಗು (ಭೂಮಂಡಳಪತಿಯ ಖಡ್ಗ ಧಾರಾಜಳದೊಳ್ ಸಾಮ್ರಾಜ್ಯಲಕ್ಷ್ಮಿ ಸಲೆ ನೆಲಸಿರ್ದಳ್: ಕಾದಂಸಂ, ೧. ೭)"
ಧಾರಾಗೃಹ,"ತಂಪಾಗಿರಲು ನೀರು ಎರಚುವ ಏರ್ಪಾಟಿರುವ ಮನೆ (ಪಲವುಂ ಧರಾಗೃಹಂಗಳ್ ಅತನುವಿಕಾರಮಂ ಒದವಿಪುದು ದೇವದಂಪತಿಗದಱೊಳ್: ಆದಿಪು, ೬. ೯೫)"
ಧಾರಾಜಳಂ,"[ಮಳೆಯಂತೆ] ಸುರಿಯುವ ನೀರು (ಎಯ್ತಂದರಂ ತೊಱೆಕೊಳ್ವಂತಿರೆ ಕೊಂಡುವು ಅಂದು ಅರಿಗನೆಚ್ಚ ಉಗ್ರೇಷುಧಾರಾಜಳಂ: ಪಂಪಭಾ, ೫. ೨೧)"
ಧಾರಾಧರ,"ಮೋಡ (ಅದು ಧಾರಾಧರಂ ಅಬ್ದದಂತೆ ಪೊಳೆಯಂತೆ ಆವರ್ತಯುಕ್ತಂ .. .. ಶ್ರೀಕರಲಕ್ಷಣಾಂಕಂ ಎನಿಸಿತ್ತು ರಾಜವಾಜಿದ್ವಯಂ: ರಾಜಶೇವಿ, ೧೨. ೧೦೨)"
ಧಾರಾಪಂಚಕ,"ಕುದುರೆಯ ಐದು ಬಗೆಯ ನಡಿಗೆಗಳು: ಆಸ್ಕಂದಿತ, ಧೌರಿತಕ, ರೇಚಿತ, ವಲ್ಗಿತ, ಪ್ಲುತ (ವಾಜಿಯಂ ಧಾರಾಪಂಚಕದೊಳ್ ವಿಚಿತ್ರ ಲಯದಿಂ ತಾಮೇಱ ಬರ್ಪೀ ಮಹಾಧೀರರ್ ಕಾಲ್ನಡೆಯೊಳ್ ನೃಪಾವಸಥಧಿಂ ಬರ್ಪಂಧಂ ಆವಂದಮೋ: ಪಂಪರಾ, ೬. ೧೮೦)"
ಧಾರಾಸಾರ,"ಧಾರಾಕಾರವಾದ ಮಳೆ (ತದಂಘ್ರಿಪದ ದಳಂ ನವಕುಸುಮಾಳಿಗಳೆನಿಸಿದುವು ಅವಿರಳತರ ರತ್ನಪುಷ್ಪ ಧಾರಾಸಾರಂ: ಆದಿಪು, ೧೦. ೩)"
ಧಾರಿಣಿ,"ಭೂಮಿ (ಧಾರಿಣಿಯಂ ಮಗುೞ ಕುಲಪರ್ವತಮಂ ನೆಲೆಯಿಂ ತೆರಳ್ಚಿ: ಪಂಪರಾ, ೯. ೧೩೩); ದೇಶ (ಧಾರಿಣಿಯಂ ಪ್ರಣಯದಿಂ ಇಳೇಶನಿತ್ತೊಡಮೇಂ ಲಕ್ಷ್ಮಣನೀಯನೆಂಬುದನೆಣಿಸಳೇ: ಪಂಪರಾ, ೬. ೧೦೭)"
ಧಾರಿಣೀಧರ,"ಪರ್ವತ (ದಾರುಣ ಧಾರಿಣೀಧರ ಗುಹಾವಳಿಯಿಂ ದೂರವಾರಣಂಗಳಿಂ .. .. ರೌದ್ರಮಪ್ಪ ಕಾಂತಾರದೊಳ್ ಇರ್ಪುದೊಂದು ಹರಿ: ಪಂಚತಂತ್ರ, ೨೦೭)"
ಧಾರೆ,"ಆಯುಧಧ ಅಲಗು (ಇರ್ಪತ್ತೊಂದು ಸೂೞ್ವರಂ ಪೇೞೆ ಪೆಸರಿಲ್ಲದಂತು ಕೊಂದು ತಂದೆಯ ಪಗೆಗೆಂದಲ್ಲಿಯೆ ತಂದು ನಿಜನಿಶಿತಪರಶುಧಾರೆಗಳಿಂ ನೆತ್ತರ್ ಸೂಸಿ ಪಾಯೆ ಕಡಿದು: ಪಂಪಭಾ, ೯. ೧೦೪ ವ); ಪ್ರವಾಹ (ಅವರ ನೆತ್ತರ ಧಾರೆಯೊಳ್ ತೀವಿ ತನ್ನ ತಾಯಂ ನೀರಿೞಪಲುಂ ತಾನುಂ ಮಿಂದು ತಂದೆಗೆ ನೀರ್ಗುಡಲುಂ ಎಂದು ಮಾಡಿದ: ಪಂಪಭಾ, ೯. ೧೦೪ ವ)"
ಧಾರೆಗೆದಱು,"ಪ್ರವಾಹದಂತೆ ಹರಡಿಕೊ (ಧಾರೆಗೆದಱ ಪೇರೈಸಿ ಸೂಸುವ ಉಭಯಕಟತಟದ ಸೊರ್ಕುಕದಡಿನ ತೆರ್ಕೆಗಡಲ್ಗಳ್: ಅನಂತಪು, ೧೩. ೨೧ ವ)"
ಧಾರ್ತರಾಷ್ಟ್ರ,"ಕೌರವ, ಧೃತರಾಷ್ಟ್ರನ ಮಗ, ದುರ್ಯೋಧನ (ಅದ್ಭುತನಟನಿಟಿಲಾಳೋಲಕೀಲಾಕ್ಷಿವೊಲ್ ದಳ್ಳಿಸೆ ಕೋಪಾರಕ್ತನೇತ್ರಂ ನಿಜಭುಜಗದೆಯಂ ತೂಗಿದಂ ಧಾರ್ತರಾಷ್ಟ್ರಂ: ಗದಾಯು, ೭. ೩೦); ಕೊಕ್ಕು ಕಾಲುಗಳು ಕಪ್ಪಾಗಿರುವ ಒಂದು ಬಗೆಯ ಹಂಸ (ಚರಣಾನನಂಗಳ್ ಆಧೂಸರಮಾಗಿರೆ ಮಲ್ಲಿಕಾಕ್ಷಂ ಅವಱೊಳ್ ಕರ್ಪೊಂದಿರೆ ಧಾರ್ತರಾಷ್ಟ್ರಂ ತಾಮ್ರರುಚಿಯಾದಂದು ರಾಜಹಂಸನೆನಿಕ್ಕುಂ: ಅಭಿಧಾವ, ೧೯. ೧೯)"
ಧಾರ್ಮಿಕ,"ಉಪಾಸಕ, ಸಾಧಕ (ಹಾಸ್ಯ ಬೀಭತ್ಸಾದಿ ನಾನಾ ರಸಂಗಳಿಂದೊಂದಿದ ಜರತ್ ದ್ವರವಿಳ ಧಾರ್ಮಿಕಜನಂಗಳಿಂ: ಕಾದಂಬ, ೮. ೪)"
ಧಾರ್ಷ್ಡ್ಯ,"ದಿಟ್ಟತನ (ಸ್ತವಂಗೆಯ್ವುದದೆಮಗೆ ದಲ್ ಗೌರವಂ ಬಿನ್ನಪಂಗೆಯ್ವುದೆ ಧಾರ್ಷ್ಟ್ಯಂ: ಕಾದಂಬ, ೬. ೧೨೩)"
ಧಾವಳಿ,"ಮಡಿಬಟ್ಟೆ (ಪಾರ್ವಂ ಧಾವಳಿಯಂ ಹಿಳಿದು ನಭದೊಳ್ ಒಣಗಿಕ್ಕಿದೊಡೆ: ಸಮಯಪ, ೧೨. ೩೨)"
ಧಾಳಾಧಾಳಿ,"ಧಾವಿಸಿ ಬರು (ದೇವತಾರಾಧನೆಗೆ ಕಾಲಾತಿಕ್ರಮಮಾಗಲೀಯದೆ ಧಾಳಾಧಾಳಿಯಲ್ಲಿ ಬರ್ಪ ಪರಿಚಾರಕರ ನೆರವಿಯುಮಂ: ಪಂಚತಂತ್ರ, ೧೯೦ ವ)"
ಧಿಕ್ಕರಿಸು,"ನಿಂದಿಸು (ಪಿರಿಯರೆವೆಂದು ಧಿಕ್ಕರಿಸಿ ಬಯ್ವುದು ತಕ್ಕುದೆ: ಶಬ್ದಮದ, ೩೨೧, ಪ್ರ ೨)"
ಧಿರು,"ಭಲೆ (ಧಿರು ಮಾಧವಿಯೂರ್ವಸಿ ಹೋಯಿರೆ ನಚ್ಚಣಿ ರಂಭೆ ಭಲ ತಿಲೋತ್ತಮೆ .. .. ಎನೆ ಪೊಗರಲ್ತೆ ಸುರಭರತಿಯರ್: ಅನಂತಪು, ೪. ೯೧)"
ಧಿಷಣ,"ಪ್ರತಿಭಾವಂತ (ಧಿಷಣರ ಕೃತಿಗಳೊಳೆಸವ ಅಭಿಲಷಿತಗುಣಂಗಳನೆ ಬಿಸುಟು ಮಾತ್ಸರ್ಯ ಮಹಾವಿಷಮಮತಿಯಿಂದೆ ದೋಷಾಮಿಷಮನೆ ಪೊರ್ದಿರ್ಪುವಲ್ತೆ ಕುಕವಿಬಕಂಗಳ್: ಆದಿಪು, ೧. ೨೨)"
ಧಿಷ್ಣ್ಯ,"(ಆ ಪುರವರೇಣ್ಯಂ ಧಿಷ್ಣ್ಯಮಾಗಿಯುಂ ನಕ್ತಂಚರಯುಕ್ತಮಲ್ತು ಅಗಣ್ಯ ಪುಣ್ಯಜನಮಯಮಾಗಿಯುಂ ವಿಬುಧರಹಿತಮಲ್ತು: ಶಾಂತೀಶ್ವಪು, ೧. ೧೩೨ ವ)"
page,8
ಧೀಂಕಿಡು,"ಹಾರು, ನೆಗೆ (ಇದೊಂದು ಧೂಲಿಚಿತ್ರದ ಖಣವೆಂದು ಮೈಯೊರಸಿ ಧೀಂಕಿಡುವರ್ ಕಡೆಯೊಳ್ ಲತಾಂಗಿಯರ್: ಅನಂತಪು, ೬. ೪೪)"
ಧೀಂಕು,"ತುಳಿತ (ಧೀಂಕಿಗೆಯ್ದದು ಧಾರಿಣಿ ಮುಳಿಸಿಂಗೆಯ್ದದು ಮೂಱುಲೋಕಂ ಆ ಮದಗಜದಾ: ನೇಮಿನಾಪು, ೮. ೮೪)"
ಧೀಮಂತ,"ಮೇಧಾವಿ (ಮಾಹಾ ಮಹಿಭುಜರ್ ಶೌರ್ಯೋಗ್ರ ಧೀಮಂತರ್ ಅಂಕದ ಸಾಮಂತರ್ ಉದಾರವೀರವಿಭವ ಶ್ರೀಮನ್ನೆಯರ್: ಪುಷ್ಪದಂಪು, ೮. ೩೯)"
ಧೀರ,"ಧೈರ್ಯವಂತ (ಧೀರಂ ಮದೀಯ ತನಯಂ ಮಾರನಿಭಂ ತೊರಷೆದನೆನ್ನ ಕಾರಣದಿಂದಂ ಚಾರುತರಸ್ತ್ರೀಯರಂ: ಕರ್ಣನೇಮಿ, ೩. ೨೮)"
ಧೀರತೆ,"ಧೈರ್ಯ (ಧೀರತೆಯನೊಡನೆ ತೊರೆದು ತಪೋರಮಣ ಸಹಸ್ರಮಂತು ಬಳಸಿರ್ಪಿನೆಗಂ: ಅನಂತಪು, ೯. ೭೮)"
ಧೀವರ,"ಬೆಸ್ತ (ತೊಡರೆ ಮೀನ್ ಮೃಗಲಾಂಛನ ಧೀವರಂ ತಡಿಗೆ ಬೀಸಿದ ಜಾಲಮಂ: ಲೀಲಾವತಿ, ೩. ೨)"
ಧೀವರೆ,"ಬೇಟೆಗಾತಿ ಬನದ ಧಿವರೆಯರ್ಕಳ ಕಣ್ಣ ಬೆಳ್ಪು ಬೆಳ್ಳಂಗೆಡೆದತ್ತೊ ಪೇೞಂ ಎನೆ ನಿರ್ಮಳಮಾದುದು ನೀರಜಾಕರಂ: ನೇಮಿನಾಪು, ೫. ೧೦೦)"
ಧುನಿ,"ನದಿ (ಅನಿಲಹತಿಯಿಂದಂಬರ ಧುನಿಯಿಂದೆ ಸಿಡಿಲ್ದ ಫೇನಪಿಂಡಂಗಳ್: ತ್ರಿಷಷ್ಟಿಪು, ೯. ೨೪)"
ಧುರ,"ಯುದ್ಧ (ಬಧಿರಿತ ಸಮಸ್ತ ದಿಕ್ತಟಂ ಅಧಿರಿತ ಸರ್ವ ಇಭ್ಯಗರ್ವಿತಂ ಕ್ಷುಭಿತಾಂಭೋಸಲಿಲಂ ಪರೆದುದು ಧುರ ವಿಧಾನ ಪಟುಪಟಹ ಕಹಳ ಭೇರೀರಭಸಂ: ಪಂಪಭಾ, ೧೨. ೧೭೧)"
ಧುರಂಧರ,"ಹೊಣೆಗಾರ, ಭಾರ ಹೊತ್ತವನು (ಬಲದೇವ ವಾಸುದೇವರಾಗಿ ಪುಟ್ಟಿ ನಿಜಗುರುಪರೋಕ್ಷದೊಳ್ ಧರಾಭಾರಧುರಂಧರರಾಗಿರೆ: ಆದಿಪು, ೩. ೭೬ ವ)"
ಧುರಭರ,"ಯುದ್ಧಕಾರ್ಯ (ಕರೆದೊಡೆ ಜೂದಿಂಗಂ ಧುರಭರಕೆ ಆಖೇಟಕ್ಕೆ ಭೂಭುಜಂಗೆ ಆಗದು ಮೆಯ್ಗರೆದಿರಲೆಂಬ ಪುರಾತನ ಗುರುವಚನಂ ತನಗೆ ನಿಟ್ಟೆಪಟ್ಟುದಱಂದಂ: ಪಂಪಭಾ, ೬. ೭೧)"
ಧೂತಪಾಪೆ,"ಅಘನಾಶಿನಿ (ಪರಿಗತ ಕೃಷ್ಣವೇಣಿಯುರರೀಕೃತಪುಷ್ಕರೆ .. .. ಗೋಮತಿ ಧೂತಪಾಪೆ ಭಸುರಲೋಕಪಾವನೆ: ರಾಜಶೇವಿ, ೨. ೭)"
ಧೂಪ,"ಸುವಾಸನೆ (ಧೂಪದ ಸುಯ್ಯುಮಂ ರತಿಯ ಸೌಭಾಗ್ಯಮುಮಂ ಮನೋಮಥನ ಮದನ ಮೋಹನ ಸಂತಾಪನ ವಶೀಕರಣಂಗಳೆಂಬ ಕಾಮದೇವಂ ಅಯ್ದು ಅರಲಂಬಿಂ ಶಕ್ತಿಗಳುಮಂ ಒಂದುಮಾಡಿ ಲೋಕಮೆಲ್ಲಮಂ ಮರುಳ್ಮಾಡಲೆಂದು ಪೆಣ್ಮಾಡಿದಿನಕ್ಕುಂ: ಪಂಪಭಾ, ೪. ೭೫ ವ)"
ಧೂಪಗುಂಡಿಗೆ,"ಧೂಪದ ಪಾತ್ರೆ [ಸೂರ್ಯಕಾಂತದ ಧೂಪಗುಂಡಿಗೆಯೊಳಳವಱಯ ಸೆಜ್ಜೆವಳನಿಕ್ಕಿದ ಕೇಶಸಂಸ್ಕಾರಕಾಳಾಗರುಧೂಪಂ: ಆದಿಪು, ೫. ೨೨ ವ)"
ಧೂಪೋದ್ಧಾರ,"ಧೂಪ ಸಮರ್ಪಣೆ (ಮೂಱುಂ ಪೊತ್ತುಂ ಅರ್ಚನಾಪುರಸ್ಸರಂ ಧೂಪೋದ್ಧಾರಂಗೆಯ್ಯೆ: ಆದಿಪು, ೫. ೨೩)"
ಧೂಮ,"ಹೊಗೆ (ಕರಂಗಳಡಂಗಿ ಕಿಲುಂಬುಗೊಂಡ ಕನ್ನಡಿಗೆಣೆಯಾಯ್ತು ಭಾನುವಳಯಂ ದಿವಿಜಾಪಗೆ ನೋಡೆ ನೋಡೆ ಕರ್ಪಡರ್ದೆಣೆಯಾದುದು ಆ ಯಮುನೆಗೆ ಅಗ್ಗದ ಯಾಗದ ಧೂಮದ ಏೞ್ಗೆಯೊಳ್: ಪಂಪಭಾ, ೬. ೩೬)"
ಧೂಮಜ್ವಾಲೆ,"ಹೊಗೆಸಹಿತವಾದ ಬೆಂಕಿ (ನೆಗೆವ ಧೂಮಜ್ವಾಲೆಗಳ್ ಬಿೞ್ದ ಪೆರ್ಗಿಡಿಗಳ್ ಪೊಣ್ಮುವ ಫೂತ್ಕ್ರಿಯಾರಭಸಂ ಆದಂ ಭೀತಿಯಂ ಮಾಡೆ: ಆಚವರ್ಧ, ೧೪. ೬೮)"
ಧೂಮಧ್ವಜ,"ಹೊಗೆಯ ಬಾವುಟವುಳ್ಳವನು, ಅಗ್ನಿ (ಜೀಮೂತವಿಮುಕ್ತ ಧಾರೆಗಳಿಂದಂತಾ ಮುನಿಜನಾಪಕಾರಕ ಧೂಮಧ್ವಜನೆಯ್ದೆ ನಂದಿ ಪೋದತ್ತಾಗಳ್: ನೇಮಿನಾಪು, ೬. ೩೭)"
ಧೂಮಪ್ರಭೆ,"[ಜೈನ] ಏಳು ನರಕಗಲಲ್ಲಿ ಒಂದು ನರಕ (ಮೂಱು ಲಕ್ಕೆ ಬಿಲದಿಂ ಪುದಿರ್ದನೆಯ್ದನೆಯದೆನಿಪ ಧೂಮಪ್ರಭೆಯೊಳ್: ಮಲ್ಲಿನಾಪು, ೧೩. ೧೧೯)"
ಧೂಮಮಾಳೆ,"ಹೊಗೆಯ ಪಂಕ್ತಿ (ಭ್ರಾಜಿತ ಧೂಮಮಾಳೆಮಧುಪಾವಳಿ ಕೇಸುರಿ ಕೆಂದಳಿರ್ ತದುವೀಘಜಮುದಗ್ರವಹ್ನಿಯೆನೆ ಪೊತ್ತಿಸಿದಂ ದೀಪಮೆನಿಪ್ಪುವು ತಳ್ತಶೋಕೆಗಳ್: ಶಾಂತಿಪು, ೭. ೧೩೨)"
page,9
ಧೂಮಯಷ್ಟಿ,"ಹೊಗೆಯ ಸರಳು, ಸಲಾಕಿ (ವಿವಿಧ ಮಣಿಕನಕಕೃತ ಗೃಹ ಗವಾಕ್ಷಜಾಳಂಗಳಿಂಂ ಆದಂ ಪೊಱಪೊಣ್ಮುವ ಧೂಪಧೂಮಯಷ್ಟಿಗೆ ನವಿಲೊಸೆದು ಎಱಗುವುದು ಪಾವುಗೆತ್ತಾ ಪುರದೊಳ್: ಅಜಿತಪು, ೨. ೧೮)"
ಧೂಮವೇಣಿಕಾ,"ಹೊಗೆಯ ಜಡೆ (ವಿಷೋರಗಾನಳಾರ್ಚಿಗಳಿಂದಂ ಮಿಳಿರ್ದುವು ಮುನಿಪಧ್ಯಾನಾನಳನಿರ್‍ಯತ್ ಧೂಮವೇಣಿಕಾನಿಕರದವೋಲ್: ಆದಿಪು, ೧೪. ೧೪೨)"
ಧೂಮವೇಣೀ,"ಹೊಗೆಯ ಎಳೆ (ಎತ್ತಮಗ್ಗಳಿಸಿದುದು ಆ ಭುಜಬಲಿಯ ಭುಜದ್ವಯದೊಳ್ ಭುಜಂಗನಿಶ್ವಾಸ ಧೂಮವೇಣೀನಿಕರಂ: ಆದಿಪು, ೧೪. ೧೪೧)"
ಧೂಮ್ರಾವರ್ತನ,"ಚಿತ್ರಗಳಿಗೆ ಬಣ್ಣ ಹಾಕುವ ಒಂದು ಬಗೆ (ಅನಿಲಕಂ ಪತ್ರಕಂ ಬಿಂದುಕಂ ಧೂಮ್ರಾವರ್ತನಂ ಉದ್ವರ್ತನಂ ಚಿತ್ರಪ್ರವರ್ತನಂ ಎಂಬಾಱುಂ ಪ್ರಕಾರಮುಮಂ: ಮಲ್ಲಿನಾಪು, ೫. ೪೨)"
ಧೂರ್ಜಟಿ,"ಶಿವ (ಆ ವೇಶ್ಯಾವಾಟದೊಳ್ ಧೂರ್ಜಟಿಯ ನೊಸಲ ಕಣ್ಣಂ ಸ್ಮರಂ ನಂದೆವೊಯ್ದಂ: ಮಲ್ಲಿನಾಪು, ೨. ೪೪)"
ಧೂರ್ಜಟಿಪುತ್ರ,"ಷಣ್ಕುಖ (ಅಮೋಘಾಸ್ತ್ರದಿಂ .. .. ಎಚ್ಚಂ ಎಚ್ಚಂತೆ ಮುಂ ಧೂರ್ಜಟಿಪುತ್ರಂ ಕ್ರೌಂಚಮಂ ಪಂಚಮೆನೆ ರಿಪುಮಹಾಕಲ್ಪಕಾಲಾಗ್ನಿರುದ್ರಂ: ರಾಜಶೇವಿ, ೬. ೮೯)"
ಧೂರ್ತ,"ದುಷ್ಟ (ಕಿತವಂ ಮಾಯಾವಿ ಧೂರ್ತಂ ವಿಕೃತಪರಂ: ಅಭಿಧಾವ, ೨. ೧. ೬)"
ಧೂಸರ,"ಬೂದುಬಣ್ಣದ (ಚಂದನ ಅಂಗರಾಗ ಧೂಸರೋರುದಂಡನುಂ .. .. ಅಪ್ಪ ಕೇಯೂರಕಂ: ಕಾದಂಬ, ೬. ೧೦ ವ); ಧೂಳು (ಆ ಸೇನಾರಜದಿಂ ಪರಿಧೂಸರಮಾದ ಉರುನಿಜಾಮಗಮಂ ತೊಳೆಯಲ್ಕೆಂದು: ರಾಜಶೇವಿ, ೬. ೨೭)"
ಧೂಸರಿತ,"ಧೂಳಿನ ಬಣ್ಣದಿಂದ ಕೂಡಿದ (ಅವಿರಳ ನವಧೂಮದೂಸರಿತ ನಭೋವಿವರಂ ವಿವಿಧಮಣಿಪ್ರಕರ ವಿರಾಜಿತ ಧೂಪಧೂಮಘಟಂ ಎಸೆದಿರ್ಕುಂ: ಆದಿಪು, ೧೦. ೩೦)"
ಧೂಳೀಚಿತ್ರ,"ಪುಡಿಯಿಂದ ರಚಿಸಿದ ಚಿತ್ರ (ರಸಚಿತ್ರ ಧೂಳೀಚಿತ್ರದ ಓಜೆಯುಮಂ .. .. ಪರಿಭಾವಿಸಿ ನೋಡಿ: ಮಲ್ಲಿನಾಪು, ೫. ೩೬ ವ)"
ಧೂಳೀಪಟಲ,"ಧೂಳಿನ ತೆರೆ (ಅತ್ಯಾಕೀರ್ಣಂ ಮಸುಳಿಸಿತು ದಿವಾಕರಕಿರಣಮಂ ಉದಗ್ರಧೂಳೀಪಟಲಂ: ಪುಷ್ಪದಂಪು, ೫. ೪೧)"
ಧೂಳೀಶಾಲ,"[ಜೈನ] ಸಮವಸರಣ ಮಂಟಪದ ಮೊದಲನೆಯ ಪ್ರಾಕಾರ (ಕೈಳಾಸಾಚಲಮನೇಱ ಧೂಳೀಶಾಲದಿಂ ತಗುಳ್ದು ಪೂರ್ವೋಕ್ತವರ್ಣನ ಉಪೇತಮಪ್ಪ ವೃಷಭಾಸ್ಥಾನ ಮಂಟಪಮಂ ನೋಡುತ್ತುಂ: ಆದಿಪು, ೧೩. ೮೨ ವ)"
ಧೂಳೀಶಾಳ,"[ಜೈನ] ಧೂಳೀಶಾಲ (ಬೆಳಗಿಂದಂ ಬೆಳಪುದಲ್ಲಿ ಧೂಳೀಶಾಳಂ: ಆದಿಪು, ೧೦. ೨೩)"
ಧೂಳೀಸಾಳ,"[ಜೈನ] ಧೂಳೀಶಾಲ (ಬೆಳಗಿಂದಂ ಬೆಳಪುವಿಲ್ಲಿ ಧೂಳೀಶಾಳಂ: ಆದಿಪು, ೧೦. ೨೩)"
ಧೃತ,"ತಳೆದ, ಹಿಡಿದ (ಚರ್ಚಿತಚಂದನಂ ಅತಿವಿಳಾಸವಿಧೃತದುಕೂಲಂ ಧೃತರತ್ನಾರ್ಘ್ಯಂ ಬಂದಂ: ಆದಿಪು, ೧೩. ೧೨)"
ಧೃತಕಂಟಕ,"ಮುಳ್ಳಿನಿಂದ ಕೂಡಿರುವುದು (ಧೃತಕಂಟಕಮಾದೊಡಮುನ್ನತಿಯಿಂ ಕೇತಕಿಯೊಳೆಱಗಿದುದು ಮಧುಕರಂ: ಗಿರಿಜಾಕ, ೨. ೬೪)"
ಧೃತಕಂಬಲ,"ಕಂಬಲಸರ್ಪವನ್ನು ಧರಿಸಿದವನು, ಶಿವ (ನಿಜಾಂಗ ಧೃತಕಂಬಲಧನಂಜಯಮದಂಬಕ: ರಾಜಶೇವಿ, ೧೫. ೫೪)"
ಧೃತಧವಳವಸನ,"ಧರಿಸಿದ ಬಿಳಿ ಬಟ್ಟೆಯುಳ್ಳ[ವನು], ಬಿಳಿ ಬಟ್ಟೆ ತೊಟ್ಟವನು (ಧೃತಧವಳವಸನರ್ ಆರಾಧಿತಶಿವರ್ ಅರ್ಚಿತಸಮಸ್ತಶಸ್ತ್ರರ್ ನೀರಾಜಿತತುರಗರ್ ಒಪ್ಪಿದರ್ ಕೆಲರ್ ಅತಿರಥ ಸಮರಥ ಮಹಾರಥ ಅರ್ಧರಥರ್ಕಳ್: ಪಂಪಭಾ, ೧೦. ೩೭)"
ಧೃತಶಸ್ತ್ರ,"ಹಿಡಿಯಲ್ಪಟ್ಟ ಶಸ್ತ್ರವುಳ್ಳವನು, ಶಸ್ತ್ರ ಹಿಡಿದವನು (ಕೃತಶಾಸ್ತ್ರರ್ ಧೃತಶಸ್ತ್ರರ್ ಅಪ್ರತಿಹತಪ್ರಾಗಲ್ಭ್ಯರ್ ಈಗಳ್ ಪೃಥಾಸುತರ್ ಉದ್ಯೋಗಮಂ ಎತ್ತಿಕೊಳ್ವ ದೆವಸಂ ಸಾರ್ಚಿತ್ತು: ಪಂಪಭಾ, ೮. ೮೭)"
ಧೃತಿ,"ಧೈರ್ಯ (ಧೃತಿಯನವಳಂಬಿಸಿ ಬಿಸಿಲಂ ಬೆನ್ನೊಳಿಕ್ಕಿ ನೀರ್ನೆೞಲನಱಸಿ .. .. ನಡೆವಾಗಳ್: ಲೀಲಾವತಿ, ೬. ೪೨ ವ)"
page,10
ಧೃತಿಗೆಡು,"ಧೃತಿಗುಂದು (ಮದನಮದೋದ್ರೇಕದಿಂ ಎನ್ನಿದಿರೊಳ್ ಧೃತಿಗೆಟ್ಟ ಸಿಗ್ಗಿನಿಂ ತನ್ನೊಳ್ ಪೊಲ್ಲದಂ ಎತ್ತಾಚರಿಸುಗುಮೋ: ಕಾದಂಸಂ, ೪. ೫೫)"
ಧೃಷ್ಟ,"ಧೈರ್ಯವುಳ್ಳವನು (ಧೃಷ್ಟಂ ವರವಕ್ರೋಕ್ತಿ ವಿಶಿಷ್ಟಂ .. .. ಎನಿಪ್ಪ ದೂತಮುಖ್ಯನಂ: ಪಾರ್ಶ್ವನಾಪು, ೨. ೫೦); ಉದ್ಧಟ (ಧೃಷ್ಟನಾತಂ ವಿಯಾತಂ: ಅಭಿಧಾವ, ೨. ೧. ೬)"
ಧೇನುಕ,"ಕತ್ತೆಯಾಕೃತಿಯ ಒಬ್ಬ ರಾಕ್ಷಸ (ಧೇನುಕನೆಂಬ ರಾಶಭರಾಕ್ಷಸಂಕಾದಿರ್ಪಂ: ಜಗನ್ನಾವಿ, ೪. ೩೯ ವ)"
ಧೈರ್ಯಕ್ಷರಣೆ,"ಮನಸ್ಸಿನ ಅಸ್ಥಿರತೆ (ಅಂತು ಕಂತುಶರ ಪರವಶನಾಗಿ ಧೈರ್ಯಕ್ಷರಣೆಯುಂ ಇಂದ್ರಿಯಕ್ಷರಣೆಯುಂ ಒಡನೊಡನಾಗೆ: ಪಂಪಭಾ, ೨. ೪೨ ವ)"
ಧೈವತ,"ಸಂಗೀತದ ಸಪ್ತಸ್ವರಗಳಲ್ಲಿ ಆರನೆಯದು (ಶೃಂಗಾರಾರ್ದ್ರಂ ಕಕುಭಜನಿತಂ ಧೈವತಂ ಸಂಗ್ರಹನ್ಯಾಸಾಂಗಂ: ಲೀಲಾವತಿ, ೨. ೩೦); ನೋಡಿ, ಸಪ್ತಸ್ವರ"
ಧೋಧೂಯಮಾನ,"ಬೀಸುತ್ತಿರುವ (ಧೋಧೂಯಮಾನ ಧವಳಚಾಮರಸಹಸ್ರಸಂಛಾದಿತ: ಆದಿಪು, ೧೧. ೧೪ ವ)"
ಧೌತ,"ತೊಳೆದ, ನೆನೆದ (ಒಗೆತರ್ಪ ಬಹುಳ ಬಾಷ್ಪಾಂಬುಗಳಿಂ ಧೌತಮಾದುವೇಕೆಯೋ ನಿನ್ನೀ ಸೊಗಯಿಪ ಕಪೋಲ: ಕಾದಂಬ, ೨. ೪೧); ಶುಭ್ರ (ಸುರಭಿಜಲಪರಿರಚಿತಸ್ನಾನರುಂ ಪರಿವೃತಶುಭ್ರವಸನಸಮಂಚಿತ ಕೋಮಳಕಳೇವರರುಂ: ರಾಜಶೇವಿ, ೪. ೨೬ ವ)"
ಧೌತಾಸಿನಿಭ,"ತೊಳೆದ ಕತ್ತಿಯಂತಿರುವ (ಧೌತಾಸಿನಿಭನಭೋಮಂಡಳನುಂ ಜನಿತಜಗಜ್ಜನ ಆನಂದನುಂ: ಆದಿಪು, ೧೦. ೬೭ ವ)"
ಧೌರೇಯ,"ಜವಾಬ್ದಾರಿ ಹೊತ್ತವನು (ವಿಶ್ವವಿಶ್ವಂಭರಾಧಾರಣಾ ಧವರೇಯನುಂ ಆಸಾದಿತ ಯುವರಾಜಪದವಿವಿರಾಜನುಂ: ವರ್ಧಮಾಪು, ೬. ೬೮ ವ)"
ಧ್ಯಾತೃ,"ಧ್ಯಾನಮಾಡುವವನು (ಧ್ಯಾನಂ ಧ್ಯೇಯಂ ಧ್ಯಾತೃ ಫಲಮೆಂದು ಚತುರಂಗಮಕ್ಕುಂ: ಅಜಿತಪು, ೮. ೨೯ ವ)"
ಧ್ಯಾನ,"ಚಿಂತನೆ (ಧ್ಯಾನದೊಳಭವಂ ನೆಱೆದಿನಿಸಾನುಮನರೆಮುಚ್ಚಿ ಕಣ್ಗಳಂ: ಪಂಪಭಾ, ೮. ೧೩)"
ಧ್ಯಾನಚಕ್ರ,"[ಜೈನ] ಚಿಂತನೆಯಿಂದ ಹುಟ್ಟುವ ಚಕ್ರ (ಆ ಮುನಿಯ ಮನೋಗಾರದೊಳ್ ಧ್ಯಾನಚಕ್ರಂಂ ಪುಟ್ಟತ್ತು ಆ ರಾಜ್ಯಾಶ್ರಮಮುನಿಯ ಆಯುಧಾಗಾರದೊಳ್ ಚಕ್ರರತ್ನಂ ಪುಟ್ಟಿತ್ತು: ಆದಿಪು, ೬. ೨೪ ವ)"
ಧ್ಯಾನಚತುಷ್ಟಯ,"[ಜೈನ] ಆರ್ತ, ರೌದ್ರ, ಧರ್ಮ, ಶುಕ್ಲ ಎಂಬ ನಾಲ್ಕು ಬಗೆಯ ಧ್ಯಾನಗಳು (ಆರ್ತ ರೌದ್ರ ಧರ್ಮ ಶುಕ್ಲಾಭಿಧಾನಚತುಷ್ಟಯಮುಮಂ: ಸುಕುಮಾಚ, ೩. ೩೯ ವ)"
ಧ್ಯಾನಂಬೆಱು,"ಧ್ಯಾನಮಾಡು (ಭಕ್ತಿಯಿಂ ತತ್ಪದ ಧ್ಯಾನಂಬೆತ್ತು ದಯಾಬ್ಧಿಯಂ ಘನತಪಂಗೆಯ್ದೊಚ್ಚತಂ ಮಚ್ಚಿಪೆಂ: ಶಬಶಂವಿ, ೨. ೮೯)"
ಧ್ರವ,"ಏಳು ಬಗೆಯ ತಾಳಕ್ರಮಗಳಲ್ಲಿ ಒಂದು (ಧ್ರವ ಮಟ್ಠೆಯಂ ಪಡಿಮಟ್ಠೆಯಂ ಅಟ್ಟತಾಳ ಎಕ್ಕತಾಳ ರೂಪಕಂ ರಚ್ಚೆಯ ಎಂಬ ಏೞುಂ ತೆಱದ ತಾಳಕ್ರದಿಂದ: ಧರ್ಮಪ, ೨. ೨೦ ವ)"
ಧ್ರುವ,"ಸ್ಥಿರ (ಧ್ರುವಂ ಸನಾತನಂ ನಿತ್ಯಂ ಅವಿನಶ್ವರ: ಅಭಿಧಾವ, ೧. ೩. ೨೦); ಒಂದು ನಕ್ಷತ್ರ (ಹಾರಲತೆಯಂತೆ ಕಂಠಯೋಗ್ಯಮುಂ ಗ್ರಹಪಂಕ್ತಿಯಂತೆ ಧ್ರುವಪ್ರತಿಬದ್ಧಮುಂ .. .. ಅಪ್ಪ ಗೀತೆಯಿಂ: ಕಾದಂಬ, ೪. ೫೪ ವ); ಒಂದು ತಾಳದ ಹೆಸರು (ಸಾಮಾನಿಕ ಜನತತಿ ಚೇತೋಮಂ ಪ್ರಾಸಾದಿಕ ಅಂತರ ಆಕ್ಷೇಪಕ ವಿನಿಷ್ಮಾಮಪ್ರವೇಶ ಗಾನರಸಾಮೃತಮೆಸೆಗುಂ ಧ್ರುವಪ್ರಯೋಗಾನುಗತಂ: ಅಜಿತಪು, ೫. ೧೦); ಆಕಾಶ (ಉರುವಣೆಯಿಂದ ಎೞ್ದು ಧ್ರುವಮಂಡಲದೊಳ್ ವಿಜೃಂಭಿಪ ಓಂಕಾರಮೂರ್ತಿಯಂ ಕಾಣ್ಬ ಸದ್ವಿವೇಕದಂತೆ: ಉದ್ಭಟಕಾ, ೪. ೬ ವ)"
ಧ್ರುವಂ,"ತಪ್ಪದೆ (ಅವನೋದುವನಿತು ಬುದ್ಧಿಯೆ ತವುತಂದೊಡೆ ಪಂಚಪದದ ನಾಮಾಕ್ಷರಮಂ ಧ್ರುವಂ ಓದುವುದವು ತೊಡರ್ವುದುಮವಶ್ಯಂ ಓದಲಸದವಱ ಮೊದಲಕ್ಕರಮಂ: ಆದಿಪು, ೨. ೫೫)"
ಧ್ರುವಕ್ಷೇತ್ರ,ಕುದುರೆಯ ದೇಹದ ಮೇಲಿನ ರೋಮದ ಹತ್ತು ಸುಳಿಗಳಿರುವ ಜಾಗ (ಸಂಗತ ದಶಧ್ರುವಕ್ಷೇತ್ರಂಗಳ್ ಶುಭಲಕ್ಷಣಂಗಳ್ ಅಮೃತೋದ್ಭವವಾಹಂಗಳ್ ಅಜಮೃಗ್ಯುಳೂಕಭವಂಗಳ್ ಪದಿನೆಂಟು ಕೋಟಿ ಜಾಶತ್ಯಶ್ವಂಗಳ್: ಶಾಂತಿಪು ೧೦. ೧೨೮)
ಧ್ವಜ,"ಪತಾಕೆ (ಆದಿತ್ಯಂ ಮಸುಳ್ವನ್ನೆಗಂ ಧ್ವಜಘಟಾಟೋಪಂಗಳಿಂದಂ ಲಯಾಂಭೋದಂಗಳ್ ಕವಿವಂತೆವೋಲ್ ಕವಿವುದುಂ ಕಾಲ್ಗಾಪು ಕಾಲ್ಗಾಪಿನೊಳ್ ಜೋದರ್ ಜೋದರೊಳ್ .. .. ಅಗುರ್ವಪ್ಪನ್ನೆಗಂ: ಪಂಪಭಾ, ೧೦. ೯೩)"
ಧ್ವಜಪಟ,"ಬಾವುಟದ ಬಟ್ಟೆ (ಅಂತು ವರ ಶಶಿವಿಶದ ಯಶಃಪಟಂಗಳಂ ನನ್ನಿಪಟಂಗೊಳ್ವಂತೆ ವಿವಿಧ ಧ್ವಜಪಟಂಗಳಂ ಕೊಂಡು: ಪಂಪಭಾ, ೮. ೧೦೯ ವ)"
page,11
ಧ್ವಜಮಹೀತಳ,"ಬಾವುಟಗಳ ಜಾಗ (ಗಜ ವೃಷಭ ಅಂಕುಶ ಚಕ್ರ ಅಂಬುಜ ಹಂಸ ಮಯೂರ ಮತ್ಸ್ಯ ಫಣಿವೈರಿ ಮತಂಗಜರಿಪು ಚಿಹ್ನ ವಿಶಾಲಧ್ವಜಂಗಳಿಂ ಧ್ವಜಮಹೀತಳಂ ಸೊಗಯಿಸುಗುಂ: ಆದಿಪು, ೧೦. ೩೩)"
ಧ್ವಜಿನಿ,"ಧ್ವಜವನ್ನು ಪಡೆದಿರುವಂಥದು, ಸೈನ್ಯ (ಬಿಡೆ ಪಿಣಿಲಂ ಕುರುಧ್ವಜಿನಿ ತೊಟ್ಟನೆ ಬಾಯನೆ ಬಿಟ್ಟುದು ಅಂದು ಗಂಡುಡೆಯುಡೆ ಗಂಡುಗೆಟ್ಟುದು: ಪಂಪಭಾ, ೮. ೧೦೧)"
ಧ್ವಜಿನೀಪತಿ,"ಸೇನಾಧಿಪತಿ (ಅಖಂಡಪ್ರತಾಪಧ್ವಜನಂದು ತನ್ನ ಧ್ವಜಿನೀಪತಿಯನಟ್ಟಿ ಬಾಯ್ಕೇಳಿಸಿ: ಆದಿಪು, ೧೩. ೫೬ ವ)"
ಧ್ವಜಿನೀಸಂಕ್ಷೆಭ,"ಸೇನೆಯ ಕೋಲಾಹಲ (ಭೂರಿ ಧ್ವಜಿನೀಸಂಕ್ಷೆಭಮಾಕಂಪಮುಂ ಅಶುಭಮಹೀಕಂಪಮುಂ ತನ್ನೊಳೊಂದಾಗೆ: ಆದಿಪು, ೧೪. ೮೯)"
ಧ್ವನತ್,"ಮೊಳಗುವ, ಧ್ವನಿಸುವ (ಧ್ವನತ್ತೂರ್ಯಸಂತತಿ ನಾದಪ್ರತಿಪೂರಿತ ಅಖಿಳಕುಳಕ್ಷೆಣೀಧ್ರಕುಂಜಂ: ಆದಿಪು, ೭. ೩೮); ಝೇಂಕರಿಸುವ (ಧ್ವನದಳಿಕುಳಾಕುಳೀಕೃತ ವನಂಗಳಿಂದೆಸೆವ ಪದ್ಮಷಂಡಂಗಳ ಚೆಲ್ವಿನೊಳಂ ಕಣ್ಣ ಮನಮಂ ಅನುವಿಸುವ ವಿರಾಟಪುರಮನೆಯ್ದಿದರ್ ಅವರ್ಗಳ್: ಪಂಪಭಾ, ೮. ೫೨)"
ಧ್ವಂಸನ,"ಬೀಳು, ನಾಶ [ಮಾಡುವುದು] (ದಶಮುಖಧಸನ ಸೇವಾಸಮಾಜದಂತೆ ಪ್ಲವಗತಿಪ್ರಕೀರ್ಣಮುಂ: ಕುಸುಮಾಕಾ, ೧. ೨೨ ವ)"
ಧ್ವಸ್ತ,"ನಾಶಗೊಂಡ (ತ್ರಿವೇದಮಯಂ ಧ್ವಸ್ತತಮಸ್ತಮಂ ಹೃತನಿಶಾಟೋಪನೊಲ್ದೀಗೆ ಗೌತಮ ಗೋತ್ರಾಂಬುಜ ಷಂಡಚಂಡಕಿರಣಂಗೆ ಆದಿತ್ಯನುತ್ಸಾಹಮಂ: ಪಂಚತಂತ್ರ, ೭)"
ಧ್ವಸ್ತದಿತಿಜ,"ರಾಕ್ಷಸನನ್ನು ನಾಶಗೈದವನು (ಧ್ವಸ್ತದಿತಿಜಂ ನತಸಮಸ್ತವಿಬುಧಂ ಭುವನವಿಸ್ತರಣಪಾದಂ ಎಸೆದಂ ಫಣಿತಲ್ಪಂ: ಜಗನ್ನಾವಿ, ೧. ೫೦)"
ಧ್ವಾಂಕ್ಷ,"ಕಾಗೆ (ಧ್ವಾಂಕ್ಷಬಲಂಬೆರಸು ಅರಿಜಯಕಾಂಕ್ಷೆಯಿಂ ಆತ್ಮೀಯ ಮಂತ್ರಿ ಪೇೞ್ದಂದದಿಂ ಇರ್ದಂ ಕ್ಷೇಮದಿಂ: ಪಂಚತಂತ್ರ, ೩೩೬)"
ಧ್ವಾಂಕ್ಷಧ್ವಜ,"ಕಾಗೆಯ ಹುರಿತಿನ ಧ್ವಜ, ಅಂಥ ಧ್ವಜವುಳ್ಳವನು, ಕರ್ಣ (ಅಂತು ಯುಗಾಂತವಾತಾಹತಕುಲಗಿರಿಯೆ ನೆಲೆಯಿಂ ತಳರ್ವಂತೆ ತಳರ್ದು ಧ್ವಾಂಕ್ಷಧ್ವಜಂ ಅಂಬರತಳದೊಳ್ ಮಿಳಿರೆ ತನಗಿರಂ ಬರ್ಪ ಕರ್ಣನ ರಥಮಂ; ಪಂಪಭಾ, ೧೨. ೧೩೬ ವ):"
ಧ್ವಾಂತ,"ಕತ್ತಲೆ (ಬಲನಿವಹರಜಸ್ಸಂತತಿಧ್ವಾಂತದೊಳ್: ಆದಿಪು, ೧೪. ೯೬)"
ಧ್ವಾಂತದ್ವಿಷ,"ಕತ್ತಲ ಶತ್ರು, ಸೂರ್ಯ (ಕಷಾಯವಿಪುಳಧ್ವಾಂತದ್ವಿಷಂ .. .. ಆಪ್ತರಂದಮನೆ ಬ್ರಹ್ಮಂ ಪೇೞ್ದಂ: ಸಮಯಪ, ೮. ೨)"
ಧ್ವಾಂತಬಂಧ,"ಕತ್ತಲೆಯ ಕಟ್ಟು (ತಮ್ಮಂ ಕಂಡನಿತಱೊಳೆ ತೆರಳ್ದೆನ್ನಾ ಮನೋಗತಧ್ವಾಂತಬಂಧಂ ಳಱತ್ತೆಲ್ಲಂ: ಕವಿರಾಮಾ, ೨. ೬೭)"
ಧ್ವಾಂತಹರ,"ಕತ್ತಲೆಯನ್ನು ನಾಸಪಡಿಸುವವನು, ಸೂರ್ಯ ಅಥವಾ ಚಂದ್ರ (ನೀಹಾರಕರಂ ಮಹಿತಾತ್ರಿನೇತ್ರಜಂ ಧ್ವಾಂತಹರಂ ದ್ವಿಜರಾಜಂ ಅಪ್ರಿಯತನಯಂ: ಅಭಿಧಾವ, ೧. ೧. ೬೮)"
ಧ್ವಾನ,"ಶಬ್ದ (ಕಿಱದಾನುಂ ಬೇಗಕ್ಕೆ ಭೋಂಕೆನೆ ಪೊಣ್ಮಿದ ಭಯಂಕರ ಧ್ವಾನಮಂ ಕೇಳ್ದು: ಪಂಚತಂತ್ರ, ೯೩ ವ)"
ಧ್ವಾನೋತ್ಕರ,"[ಧ್ವಾನ+ಉತ್ಕರ] ಸದ್ದುಗಳ ಸಮೂಹ (ಪುಷ್ಪಿತ ಹೇಮಪಂಕಜ ರಜಸ್ಸಂಸಕ್ತಭೃಂಗಾಂಗನಾನಿಕರಂ ಸಾರಸ ಹಂಸ ಕೋಕಿಳಕುಳಧ್ವಾನೋತ್ಕರಂ ಚೆಲ್ವನಾಯ್ತು ಕರಂ ಸಕ್ತನಿಳಿಂಪದಂಪತಿಗಳಿಂದಾ ನಂದನಂ ನಂದನಂ: ಪಂಪಭಾ, ೫. ೮೦)"
ಧ್ವಾನ್ತ,"ಕತ್ತಲೆ (ಬಲನಿವಹರಜಸ್ಸಂತತಿಧ್ವಾನ್ತದೊಳ್ ಭೂತಳನಾಥಾನೀಕ ವರ್ಮೋತ್ಕರ ಖಚಿತಮಣಿಶ್ರೇಣಿರತ್ನಪ್ರದೀಪಾವಳಿ ದೀಪ್ತಿವ್ರಾತದಿಂದಂ: ಆದಿಪು, ೧೪. ೯೬)"
page,12
page,13
