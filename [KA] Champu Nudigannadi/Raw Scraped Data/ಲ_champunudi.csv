page,1
ಲಂಕಾಧಿಪತಿ,"ಲಂಕೆಯ ಒಡೆಯ, ರಾವಣ (ತನ್ನ ದೋರ್ಗರ್ವದ ಅಗುರ್ವಂ ಪ್ರಾಕಟಂ ಮಾಡುವ ಬಗೆಯೊಳಿದಂ ಪತ್ತಿ ಕಿೞ್ತೊತ್ತಿ ಪೊತ್ತು ಎತ್ತಿದೊಡೆ ಇತ್ತಂ ಮೆಚ್ಚಿ ಲಂಕಾಧಿಪತಿಗೆ ಬರವಂ ರಾಗದಿಂ ನೀಳಕಂಠಂ: ಪಂಪಭಾ, ೭. ೭೪)"
ಲಕುಚ,"ಕಂಚಿ ಗಿಡ (ಲಕುಚ ಅಶೋಕ ತಮಾಳ ಶಾಲ ಕದಳೀ ಸಪ್ತಚ್ಛದ ಆಕ್ಷೆೞ ಚಂಪಕ .. .. ಪಾದಪಂ ಕಣ್ಗೊಪ್ಪುಗುಂ ಸುತ್ತಲುಂ: ವರ್ಧಮಾಪು, ೧. ೫೧)"
ಲಕುಟ,"ದೊಣ್ಣೆ (ಅವರ ಶಿರಂಗಳಂ ಕಿರಾಟಂ ಲಕುಟದಿಂ ಬಿರಿಯೆ ಪೊಯ್ಯಲ್: ಪಂಚತಂತ್ರ, ೨೬೧ ವ)"
ಲಕುಟಯಷ್ಟಿ,"ದೊಣ್ಣೆಕೋಲು (ಪಾಪಸತ್ವಂಗಳ್ ಕಾಡೆ ಲಕುಟಯಷ್ಟ್ಯಾದಿವಿಧಿಯನುಪದೇಶಂಗೆಯ್ದಾತಂ ಕ್ಷೇಮಂಧರನೆಂಬ ಪೆಸರಂ ಪಡೆದಂ: ಆದಿಪು, ೬. ೫೬ ವ)"
ಲಕ್ಕ,"ಲಕ್ಷ ಎಂಬ ಸಂಖ್ಯೆ (ಪಟ್ಟಂಗಟ್ಟಿದ ಇಳಾಧಿನಾಥರೆ ಪಯಿಂಛಾಸಿರ್ವರ್ ಒಳ್ಳಾನೆಗಳ್ ಪಟ್ಟಂಗಟ್ಟಿದುವು ಒಂದು ಲಕ್ಕ ತುರಗಂ ಪತ್ತೆಂಟು ಲಕ್ಕಂ: ಪಂಪಭಾ, ೧೦. ೧೧೭)"
ಲಕ್ಕಚಣ,"ಒಂದು ಆಯುಧ (ಸುಲಿಪಲ್ಲಂ ಮೆಱೆವೈ ಪರಲಲನೆಯರ್ಗೆಂದಿಕ್ಕುೞಂದೆ ಕೀೞ್ವರ್ ಪಲ್ಲಂ ಸಲೆ ಕಣ್ಣಂ ಕೆತ್ತುವೆಯೆಂದು ಲಕ್ಕಚಣದಿಂದೆ ಮೀಂಟಿ ಕಳೆವರ್ ಕಣ್ಣಂ: ಪಾರ್ಶ್ವನಾಪು, ೬. ೯೦)"
ಲಕ್ಕಣ,"ಲಕ್ಷಣ (ಬೂದಿ ಜೆಡೆ ಲಕ್ಕಣಂ ತಪಕೆ ಆದುವು ಎರೞ್ದೊಣೆ ಶರಾಸನಂ ಕವಚಂ ಇದೆಂತಾದುವೋ ಮುತ್ತುಂ ಮೆೞಸುಂ ಕೋದಂತುಟೆ ನಿನ್ನ ತಪದ ಪಾಂಗೆಂತು ಗಡಾ: ಪಂಪಭಾ, ೭. ೯೨); ದುರ್ಯೋಧನನ ಮಗನ ಹೆಸರು (ಲಕ್ಕಣಂ ಮೊದಲಾಗೆ ನೂರ್ವರ್ ಮಕ್ಕಳುಂ ಸಿತ್ತಿಱದು ಬಳಸಿ ಬರೆ: ಪಂಪಭಾ, ೧೦. ೨೭ ವ)"
ಲಕ್ಕಂಬಡೆ,"ನೂರು ಸಾವಿರ [ಒಂದು ಲಕ್ಷ] ಬೆಲೆಬಾಳು (ತೊಡವೆನಗಪ್ಪೊಡೆ ಲಕ್ಕಂಬಡೆದುವು ಪಲವೊಳವು ನಂಬೆಯಪ್ಪೊಡೆ ನೋಡೀಗಡೆ: ಧರ್ಮಾಮೃ, ೨. ೭೭)"
ಲಕ್ಕೆ,"ಲಕ್ಷ ಸಂಖ್ಯೆ (ತುಱುಗಿದ ನಾಲ್ಕುಂ ಲಕ್ಕೆಯುಂ ಅಱುವತ್ತು ಸಾಸಿರಂಗಳಿಂ ಮೇಲಯ್ನೂರಱುವತ್ತುಪಧ್ವಜಂ ಕೈನಿಱದವು ಭಾರತಿಕನಾಗೆ ಮಂದಸಮೀರಂ: ಮಲ್ಲಿನಾಪು, ೧೪. ೧೧೬)"
ಲಕ್ಷ,"ನೂರು ಸಾವಿರ (ಪೆಣ್ಗೆ ಗಂಡರೇಂ ಪಸನೆ ಸುಡಾತನಂ ನುಡಿಯವೇಡ ಅವನೇವನೊ ಲಕ್ಕವೀವೊಡಂ: ಲೀಲಾವತಿ, ೨. ೭೪)"
ಲಕ್ಷಣ,"ಗುರುತು (ಅಂಕಂ ಲಕ್ಷನಂ ಅದುವೆ ಕಳಂಕ ಅಭಿಜ್ಞಾನ ಚಿಹ್ಬ ಲಾಂಛನ: ಅಭಿಧಾವ, ೧. ೧. ೬೯); ಸೂತ್ರ, ವ್ಯಾಖ್ಯೆ (ನೆಲಸಿದ ಕಾವ್ಯಂ ಕಾವ್ಯಕ್ಕೆ ಲಕ್ಷಣಂ ಸತತಂ: ಕವಿರಾಮಾ, ೧. ೪೮); ದುರ್ಯೋಧನನ ಮಗ ತನ್ನ ಮಗನಪ್ಪ ಲಕ್ಷಣಕುಮಾರನಂ ಕಂಡು: ಗದಾಯು, ೪. ೫೯ ವ)"
ಲಕ್ಷ್ಮ,"ಕಲಂಕ, ಗುರುತು (ಧವಳಾಪಾಂಗ ವಿಲೋಕನಾಮೃತಮಯಂ ಭ್ರೂಲಕ್ಷ್ಮರಮ್ಯಂ ಮನೋಭವ ರಾಜ್ಯೋದಯಹೇತು: ಆದಿಪು, ೬. ೮೮)"
ಲಕ್ಷ್ಮಿ,"ಕಾಂತಿ, ಸೊಗಸು (ಜಿನಸವನಾಂಬುವಿನೊಳ್ ಭೋಂಕೆನೆ ಚಂದ್ರಂ ತೇಂಕಿ ಹಂಸವೃದ್ಧನಂ ಇನಿಸಂ ನೆನೆಯಿಸಿ ಕೊಳದೊಳಗಣ ಸಿತವನರುಹಲಕ್ಷ್ಮಿಯುಮಂ ಇನಿಸು ತನಗೊಳಕೊಂಡಂ: ಆದಿಪು, ೭. ೯೯)"
ಲಕ್ಷ್ಮೀದಯಿತಂ,"ಸಿರಿಯೊಡೆಯ (ಜಳಧಿಯುಮಂ ಲಕ್ಷ್ಮೀದಯಿತಂ ನೀರ್ವರಿಯಿಂದಾದಮೆ ಕಿಱದೆಂದು ಬಗೆದು ನೋಡಿದನಾಗಳ್: ಆದಿಪು, ೧೨. ೭೫)"
ಲಕ್ಷ್ಯ,"ಗುರಿಯ ವಸ್ತು (ಭರತಕುಲತಿಳಕರಿರ್ ವರಶರಾಸನ ವ್ಯಗ್ರಹಸ್ತರಿರ್ ಬಳಯುತರಿರ್ ನೆರೆದಿನಿಬರುಂ ಇರದೆ ಈ ಲಕ್ಷ್ಯಮಂ ಇರದಕ್ಕಟ ಸರದೆ ತೆಗೆಯಲಾರ್ತರುಮಿಲ್ಲಾ: ಪಂಪಭಾ, ೨. ೫೨)"
ಲಂಗಿಗ,"[ಲಂಖಿಕ] ದೊಂಬರವನು (ಲಂಗಿಗರ ಮನೆಯೊಳ್ ಪೆಣ್ಗತ್ತೆಯಾಗಿ ಪಿರಿಯ ಪೊಱೆಗಳಂ ಪೊತ್ತು ಪೋಗಿ ಬೆನ್ನೊಳ್ ಕಱುಮೆಯಾಗಿ ನಾಳಿ ಬಿರ್ದು: ವಡ್ಡಾರಾ, ಪು ೧೩, ಸಾ ೪)"
ಲಂಗಿಸು,"[ಲಂಘಿಸು] ಹಾರು, ನೆಗೆ (ಪೊಗೆ ಪುಗೆ ಕಣ್ಣಂ ಸಿಂಗಂಗಳ್ ಅಳುರೆ ಗರ್ಜಿಸಿ ಲಂಗಿಸಿ ಪುಡಪುಡನೆ ಪುೞ ಸತ್ತುವು ಪಲವುಂ: ಪಂಪಭಾ, ೫. ೯೨)"
ಲಗ್ಗೆ,"ಮುತಿಗೆ, ದಾಳಿ (ಮೆಯ್ವತ್ತಿ ಲಗ್ಗೆಯಂ ಮುಟ್ಟಾಳ್ಗಳಂ ದುರ್ಗದವರ್ಗಳ್ ನುರ್ಗುಮಾಡೆ ನಾಡೆಯುಂ ಸಿಗ್ಗಾಗಿ: ಪಾರ್ಶ್ವನಾಪು, ೩. ೧೪೧ ವ)"
ಲಗ್ನ,"ಮದುವೆ (ವಸುಂಧರಾಸೌಂದರಿಯುಂ ತಾನುಂ ಪ್ರಿಯತನಯನ ವಿವಾಹೋತ್ಸವಲಗ್ನಚಿತ್ತರಾಗಿ ಲಗ್ನಮನೆ ಪಾರುತ್ತುಮಿರ್ದರ್: ಆದಿಪು, ೪. ೩೦ ವ); ಅಂಟಿಕೊಂಡ (ನರಕನಗರಲಗ್ನ ಆಕಸ್ಮಿಕಾಗ್ನಿ ಸ್ಫುಲಿಂಗಸ್ಫುರತ್ ಅವಿರಳ ಲಾಕ್ಷಾಗೇಹ ಪೂರೈಕಭಾವ ತ್ವರಿತವಿಚಳತ್ ಅಸ್ಥಿಗ್ರಂಥಿಸಂಸ್ಥಾನಬಂಧರ್: ಆದಿಪು, ೫. ೮೯); ಕೂಡಿದ, ಸೆರಿದ (ತತ್ಕಮಳಕಾನನಕಂಟಕಲಗ್ನಪಾದಮಾದವೊಲ್ ಉಡುಗುತ್ತುಂ ಆತ್ಮಕರಮಂ ರವಿ ಪೊರ್ದಿದಂ ಅಸ್ತಶೈಲಮಂ: ಪಂಪಭಾ, ೪. ೪೬)"
ಲಂಘನ,"ಉಪವಾಸ ಹಾಗೂ ನೆಗೆಯುವಿಕೆ (ಗಜಮಸ್ತಕ ಮಸ್ತಿಷ್ಕದಿಂ ಅಜೀರ್ಣಮಾಯ್ತೆಂದು ಲಂಘನಂಗೆಯ್ವವೊಲೇಂ ಗಜರಿಪು ಲಂಘಿಸಿದುದೊ ಪವನಜವದೆ ಶಿಖರಕ್ಕೆ ಶಿಖರದಿಂ ಖಗನಗದಾ: ಅಜಿತಪು, ೯. ೨೭)"
page,2
ಲಂಘನೀಯ,"ತಿರಸ್ಕಾರಾರ್ಹ (ಉಚಿತಮಂ ಬಗೆಯದೆ ನುಡಿದೊಡಮೆಮಗೆ ಲಂಘನೀಯಮುಪೇಯಂ: ಶಾಂತಿಪು, ೧೦. ೧೨೦)"
ಲಂಘಿಸು,"ಹಾರು (ಗಜಮಸ್ತಕಮಸ್ತಿಷ್ಕದಿಂ ಅಜೀರ್ಣಮಾಯ್ತೆಂದು ಲಂಘನಂಗೆಯ್ವವೊಲೇಂ ಗಜರಿಪು ಲಂಘಿಸಿದುದೊ ಪವನಜವದೆ ಶಿಖರಕ್ಕೆ ಶಿಖರದಿಂ ಖಗನಗದಾ: ಅಜಿತಪು, ೯. ೨೭)"
ಲಘು,"ಅಲ್ಪವಾದ (ಅತೀವ ಜಘನ್ಯಶರೀರಮಂ ಕೈಕೊಂಡು ಪುಟ್ಟಿ ಮತ್ತಮಾಯೆಡೆಯೊಳ್ ಪಲವುಂ ಸೂೞ್ ಲಘುಜನ್ಮಾವಗಾಹದಿಂ ಪುಟ್ಟಿ ಸತ್ತು: ಸುಕುಮಾಚ, ೬. ೬ ವ); ಕ್ಷುಲ್ಲಕವಾದ (ಅಧಿಕ ಸತ್ವಗುಣೈಕಾಗ್ರಣಿಗೆ ನೃಪಂಗೆ ಮನದೊಳ್ ತೃಣವತ್ ಲಘುವಾದುದಾವಗಂ ಸ್ರೈಣಸುಖಂ: ಕಾದಂಬ, ೧. ೧೭)"
ಲಂಚಗಾಱ,"ಲಂಚಗುಳಿ (ಲಂಚಗಾಱನಂತೆ ನುಡಿಗೆಡಿಸದೆ ಏಕಚಿತ್ತದಿಂದ ಕೇಳ್ವಿರಪ್ಪೊಡೆ ಪೇೞ್ದಪೆಂ: ಧರ್ಮಾಮೃ, ೧. ೧೩೮ ವ)"
ಲಂಚಂಗುಳಿ,"ಲಂಚಕ್ಕೆ ಆಸೆಪಡುವವನು (ಗುಳಿ ಪ್ರತ್ಯಯಕ್ಕೆ: ಆಡುಂಗುಳಿ ಸಾಲಂಗುಳಿ ಲಂಚಂಗುಳಿ ಕತ್ತಂಗುಳಿ: ಶಬ್ದಮದ, ೩೧೩, ಪ್ರ)"
ಲಂಚವಣಿಗ,"ಲಂಚಗುಳಿ (ಮತ್ತೆ ಕೆಲವಱೊಳುಂಟು: ಲಂಚವಣಿಗಂ ಸಾಲವಣಿಗಂ ಗಂಧವಣಿಗಂ: ಶಬ್ದಮದ, ೨೧೭, ಪ್ರ)"
ಲಂಚವೊಗು,"ಲಂಚಕ್ಕೊಳಗಾಗು (ಲಂಚವೊಕ್ಕಿರ್ದ ಪ್ರಧಾನನಂತೆ ಪಗೆ ನಿರ್ಮೂಲಮಾದ ಪಂದೆಯಂತೆ: ಧರ್ಮಾಮೃ, ೯. ೨ ವ)"
ಲಂಜಿಕೆ,"ಸೂಳೆ (ರಂಜಿಸುವ ಹಂಸರವಮುಂ ರಂಜಿಸದಿನ್ನಿದಱ ಕೆಲದೊಳೆಂಬಿನೆಗಂ ಅದೇಂ ಲಂಜಿಕೆಯರ ಗುಂಜನ್ಮಣಿ ಮಂಜೀರಕ ಮಂಜುಸಿಂಜಿತಂ ರಂಜಿಸಿತೋ: ಅಜಿತಪು, ೫. ೪೨)"
ಲಜ್ಜಾಶೀಲ,"ನಾಚಿಕೆಯ ಸ್ವಭಾವದ (ಲಜ್ಜಾಶೀಲಂ ಲಜ್ಜಾಲು: ಅಭಿಧಾವ, ೧. ೧೧. ೭೬)"
ಲಜ್ಜಾಳೋಳಂ,"ಲಜ್ಜೆಯಲ್ಲಿ ಆಸಕ್ತವಾದ (ಮುಕುಳೀಕೃತಂ ಲಳಿತಮಧುರಂ ಲಜ್ಜಾಳೋಳಂ ಸ್ಮರಾಕುಳಿತಂ ಮನಂದಳಿತಂ ಅಪಸನ್ಮುಗ್ಧಂ ಸ್ನಿಗ್ಧಂ ವಿಳೋಕನಮೋಪಳಾ: ಪಂಪಭಾ, ೪. ೭೭)"
ಲಟಹ,"ಲಾವಣ್ಯ (ಸ್ಫುಟವೈಶಾಖಸ್ಥಾನಂ ಕಟಿತಟವಿನ್ಯಸ್ತ ಹಸ್ತಯುಗನಾಗಿ ಮಹಾಲಟಹಂಬೆರಸಿರ್ದೊಪ್ಪುವ ನಟನಾಕೃತಿ ತಾನೆ ಲೋಕದೊಂದಾಕಾರಂ: ಆದಿಪು, ೧. ೪೫)"
ಲಟಹನರ್ತನ,"ರಮಣೀಯ ನೃತ್ಯ (ವಾರವಿಲಾಸಿನೀ ಲಟಹನರ್ತನ ಚಂಚಳಕಾಂಚಿದಾಮಮಂ ಜೀರಕಕಿಂಕಿಣೀ ರಣಿತದಿಂ .. .. ಏಂ ಸೊಗಯಿಸಿರ್ದುದೊ: ಆದಿಪು, ೮. ೫೦)"
ಲಟ್ಟೆ,"ಎಳೆಯ ಬಿದಿರು (ಎಳೆಮಾವಿನ ಮಿಡಿ ಮಾಗುಳಿ ಮೆೞಸಿನ ಕರೆ ಬೆತ್ತ ಲಟ್ಟೆಯ ಈಳೆಯ ಗೊಲೆಯಿಂದಳವಟ್ಟಿರೆ ಲಾವಣಕಂಗಳನಿಕ್ಕಿದರಾಗಳ್ ಅೞಯಿಂದಂಗನೆಯರ್: ಸುಕುಮಾಚ, ೧೦. ೩೦)"
ಲಡ್ಡುಕಾ,"ಲಾಡು (ಮುನಿಗೆ ತಮಗೆಂದು ತಂದ ಲಡ್ಡುಕಾ ರೂಪಾದಿಗಳಂ ಚರಿಗೆ ಮಾಡಿಸಿ: ಚಾವುಂಪು, ಪು. ೪೫೪. ಸಾ. ೧೫)"
ಲಡ್ಡುಗೆ,"ಒಂದು ಸಿಹಿ ಭಕ್ಷ್ಯ (ಪೂರಿಗೆ ಇಡ್ಡಲಿಗೆ ಸೋದಿಗೆ ಲಾವಣಿಗೆ ಘೃತಪೂರಂ ಲಡ್ಡುಗೆ ಮಂಡಗೆ ಮೊದಲಾಗೊಡೆಯ ಪದಿನೆಂಟುಂ ತೆಱದ ಭಕ್ಷ್ಯರೂಪಂಗಳುಮಂ: ವಡ್ಡಾರಾ, ಪು ೭೮ ಸಾ ೧೬)"
ಲತಾಂಗ,"ತೆಳುವಾದ ಶರೀರ (ಸ್ಮರಶರಕಾಂತೆ ಕತ್ತಲೆಯ ಜೊನ್ನದ ಪೊರ್ಕುಳಿಯಂ ನಿವಾರಿಸಲ್ಕಿರದೆ ಎಡೆವೊಕ್ಕಳೆಂದೆನೆ ಲತಾಂಗದ ಸೌರಭದೊಂದಲಂಪು ಮಿಕ್ಕಿರೆ: ಶಾಂತೀಶ್ವಪು, ೨. ೧೭)"
ಲತಾಂಗಿ,"ಬಳ್ಳಿಯಂತೆ ಸಪೂರಳಾದವಳು, ಸುಂದರ ಹೆಣ್ಣು (ಮನ್ಮಥಮಹೀಭುಜನೋವದೆ ತೋಱಕೊಟ್ಟುದೊಂದಾನೆಯೆ ತನ್ನನಾನೆಗೊಲೆಗೊಂದಪುದೆಂದು ಲತಾಂಗಿ ಬೆರ್ಚಿದಳ್: ಪಂಪಭಾ, ೪. ೫೮)"
ಲತಾಗೃಹ,"ಬಳ್ಳಿಮಾಡ (ವನಲತಾಗೃಹಂಗಳೊಳ್ ವಿಶ್ರಮಿಸುತ್ತೆ: ಪುಷ್ಪದಂಪು, ೮. ೮೮ ವ)"
ಲತಾಗೃಹೋದರ,"ಬಳ್ಳಿಮಾಡದ ಒಳಗಣ ಭಾಗ (ವೇಳಾವನ ಲತಾಗೃಹೋದರ ಪುಳಿನಸ್ಥಳಪ್ರದೇಶದೊಳ್ ತೊೞಲಲುಂ ಅೞಯಾಗೆ: ಪಂಪಭಾ, ೧. ೧೪೨ ವ)"
ಲತಾಂತ,"ಹೂ (ಅಮರಗಣಿಕೆಯರ ಮನಂ ವಿರುವತ್ ಅಳಿನಿಕರದೊಡನಿರದೆ ಎಱಗಿದುವು ಅಮರತರು ಲತಾಂತಾವಳಿಯೊಳ್: ಆದಿಪು, ೭. ೬೮)"
page,3
ಲತಾಂತಶರ,"ಮನ್ಮಥ (ವಿಳಾಸವಿಭ್ರಮಂ ಮನಮಂ ನಿರ್ಬಂಧದಿನಲೆಯೆ ಲತಾಂತಶರಂ ಧೃತಿಯಂ ತೂಳ್ದೆತಾಳ್ದಿದಂ ವಿಕಳತೆಯಂ: ಪಾರ್ಶ್ವನಾಪು, ೩. ೭೮)"
ಲತಾಪ್ರತಾನ,"ಬಳ್ಳಿಗಳ ಗುಂಪು (ಚಳತ್ ಅನಿಳ ಆಹತ ಕ್ಷುಭಿತ ಭಂಗುರತುಂಗತರಂಗಮಾಳಿಕಾವಳನ ಸಮುಚ್ಚಳತ್ ಮಣಿಗಣ ಆತ್ತ ಮರೀಚಿಲತಾಪ್ರತಾನಸಂವಳಿಯಿತ: ಪಂಪಭಾ, ೪. ೨೫)"
ಲತಾಭವನ,"ಬಳ್ಳಿಮಾಡ (ಸುರಪನ್ನಗಕಿನ್ನರಸೈನ್ಯಮೆಲ್ಲಂ ಅಂಬಿನ ಮೊನೆಯೊಳ್ ಪಡಲ್ವಡೆ ಲತಾಭವನಂ ಕೃತಕಾಚಳಂಗಳ್ ಎಂಬಿನಿತುಂ ಅವು ಅೞ ತೞ್ಗೆ: ಪಂಪಭಾ, ೫. ೧೦೪)"
ಲತಾಲಲಿತೆ,"ಬಳ್ಳಿಯಂತೆ ಕೋಮಲೆ (ಆಗಳೆ ಮಗನಂ ಪೆತ್ತವೊಲಾಗಿ ಲತಾಲಲಿತೆ ನೊಸಲ ಕಣ್ಬೆತ್ತವೊಲ್: ಪಂಪಭಾ, ೯. ೭೫)"
ಲತಾವಾಸ,"ಲತಾಗೃಹ (ಸದಮಳ ಮುಕ್ತಾವಳಿಯಿಂ ಪೊದೆಯಿಸಿದನೊ ಚೈತ್ರನೆನೆ ತದೀಯಲತಾವಾಸದ ವಿಚಕಿಲಕುಟ್ಮಲ ವಿಸರದ ಪದಪು ಅದಂ ದೇವಿ ನಾಡೆ ನೋಡುತ್ತಿರ್ದಳ್: ಶಾಂತೀಶ್ವಪು, ೫. ೧೨೫)"
ಲತಿಕಾಂಗ,"ಬಳ್ಳಿಮೈ (ಪದೆವೆರ್ದೆ ಬತ್ತೆ ಕೆತ್ತುವಧರಂ ದೆಸೆಗೆಟ್ಟು ಅಲರ್ಗಣ್ಣ ನೋಟಂ ಉಣ್ಮಿದ ಬೆಮರ್ ಓಳಿವಟ್ಟ ನಿಡುಸುಯ್ ತೊದಳಿಂಗೆಡೆಗೊಂಡ ಮಾತು ಕುಂದಿದ ಲತಿಕಾಂಗಂ: ಪಂಪಭಾ, ೪. ೬೦)"
ಲತಿಕಾಗೃಹ,"ಲತಾಗೃಹ (ಓರೊರ್ಮೆ ಸುರಭಿಪರಿಮಳೋದ್ಗಾರಿ ಸ್ಮೇರಕುಸುಮಮಂಜರೀನಿಕರಭರವಿನ ಲತಿಕಾಗೃಹಂಗಳೊಳ್ ಭ್ರಮರಮಿಥುನದಂತೆ ಪುಷ್ಪಾಪಚಯದಿಂ ಭ್ರಮಿಸಿಯುಂ; ಚಂದ್ರಪ್ರಪು, ೩. ೨೮ ವ)"
ಲತಿಗ,"ಒಂದು ಬಗೆಯ ಮೀನು (ಗಱಮೀನ್ ಸೀಗುಡಿ .. .. ಕುಚ್ಚ ಲತಿಗಂ ಕಾಗೆಂಡೆ .. .. ಬಣ್ಣಮೀನ್ ಎನಿಪೆಲ್ಲಂ ಬೀಳ್ದುವಾ ತಾಣದೊಳ್: ರಾಜಶೇವಿ, ೫. ೧೧೫)"
ಲತೆ,"ಬಳ್ಳಿ (ಲತೆಗಳ್ ಜಂಗಮರೂಪದಿಂದೆ ನೆರದುವೋ ದಿವ್ಯಾಪ್ಸರೋವೃಂದಂ ಈ ಕ್ಷಿತಿಗೇಂ ಇಂದ್ರನ ಶಾಪದಿಂದ ಇೞದುವೋ ಪೇೞೆಂಬ ಶಂಕಾಂತರಂ ಮತಿಗಂ ಪುಟ್ಟುವಿನೆಗಂ: ಪಂಪಭಾ, ೪. ೩೯)"
ಲತೆವನೆ,"ಲತಾಗೃಹ (ಲತೆವನೆಯೊಳಗಣ ತಣ್ಬುೞಲ ತಾಣದೊಳ್ ಕುಸುಮದೆಸೞ ಪಸೆಯಂ ಸೀತಾಪತಿಗೆ ಸಮೆದಂ ಸುಮಿತ್ರಾಸುತಂ: ಪಂಪರಾ, ೮. ೩)"
ಲಂದಣಿಗ,"ಅಡುಗೆಯವನು, ಬಾಣಸಿಗ (ತತ್ಪುರದೊಳಿರ್ದ ವಿಶಾಖನಂದಿ ಪಸಿವಂ ನಂದಿಸಲೆಂದು ಪಂದಣಿಗರ ಮಂದಿರಕ್ಕೆ ಪೋಪವಂ ಮುಂದೆ ಸಂದಣಿಸಿ ನಿಂದ ನೆರವಿಯಂ ಭೋಂಕೆನೆ ಕಂಡು: ಆಚವರ್ಧ, ೩. ೧೨ ವ)"
ಲಂಪಟ,"ಆಸಕ್ತ, ಕಾಮುಕ (ವಿಷಯಸುಖಾಸ್ವಾದನದೊಳ್ ಲಂಪಟರಿದೇಕೆಯೋ ನರಪಶುಗಳ್: ಆದಿಪು, ೧೪. ೧೨೫); [ಲಂಪಳರಪ್ಪೆಮ್ಮಂದಿಗರಂ ಬಗೆವಂದದೆ ಕೊಂದಿಕ್ಕವೆ ಸಕಳವಿಯವಿಷಮವಿಷಂಗಳ್: ಆದಿಪು, ೪. ೭೩)"
ಲಂಪಟತೆ,"ಕಾಮುಕತನ (ದಿಟದಿಂದೊಲ್ದವರಂ ಲಂಪಟತೆಯಿನಮರ್ದಪ್ಪಿ ನೆರೆವ ನೆರೆವನಿತು ಸುಖಂ ಘಟಿಯಿಸದು ತಮ್ಮೊಳ್: ಚಂದ್ರಪ್ರಪು, ೪. ೭೩)"
ಲಂಪಣ,"ಲಂಪಟ, ಕಾಮುಕ (ಲಂಪಣನವೊಲ್ ಏನಾನುಂ ಅಲಂಪಿನ ನಗೆನುಡಿಯ ನೆವದೆ ನೆಯ್ದಿಲ ಪೂವಿಂದಂ ಪೊಯ್ಯೆ: ಯಶೋಧಚ, ೨. ೬೭)"
ಲಪನ,"ಮುಖಸೌಂದರ್ಯ (ನಗರಲಲನೆಯ ಲಪನಕ್ಕೆ ಕೇಳೀಲೀಲಾಲಲಾಮಲಕ್ಷ್ಮಿಯಂ ತಾಳ್ದಿ: ಆದಿಪು, ೬. ೧೦೬ ವ)"
ಲಪನಗಂಧ,"ಬಾಯವಾಸನೆ (ಲಪನಗಂಧಮನಳಿಗೆ ಚಪಲತೆಯನರಗಿಳಿಗೆ ಸೋಗೆಗಾಟಮನಿತ್ತು: ಲೀಲಾವತಿ, ೬. ೧೧೫)"
ಲಂಪಳ,"ಲಂಪಟ (ಲಂಪಳನೆ ವಸ್ತುಗಳಂ ನೆಱೆ ನೀನೆ ಭೋಗಿಪಾ: ಸಮಯಪ, ೫. ೭೯)"
ಲಂಪಳತೆ,"ಅತ್ಯಾಸೆ, ಲಾಂಪಟ್ಯ (ವಸಂತತಿಳಕೆ ನಿಜಾಂಬಿಕೆಯ ಮನದ ಧನದ ಲಂಪಳತೆಯನಳುಂಬಮಂ ಕಂಡು: ಕರ್ಣನೇಮಿ, ೪. ೬೧ ವ)"
ಲಂಪಳಿ,"ಲಂಪಟತೆ (ಆಂ ಎನ್ನ ಸಾಹಸದ ಲಂಪಳಿಯೊಳ್ ಇಂತಪ್ಪದನರಯ್ಯದೆ ನೆಗೞ್ದೆಂ ಇದೆಲ್ಲಂ ಎನ್ನ ದೋಷಂ: ಹರಿವಂಶ, ೪. ೩೬ ವ)"
ಲಂಪಳಿಕೆ,"ಲಂಪಟತೆ (ಬಿಸುಡಂ ಮುನ್ನಿನ ತನ್ನ ಲಂಪಳಿಕೆಯಂ ಮತ್ತಂ ಜರಾಜರ್ಜರಂ: ಆದಿಪು, ೨. ೪೫)"
page,4
ಲಂಬ,"ಜೋಲುಬಿದ್ದಿರುವ (ಉತ್ತುಂಗ ಪೀನನಿಜಾಂಸಾರ್ಪಿತ ಲಂಬಹಾರನವನಾ ಪಾಂಡ್ಯಂ: ಪಂಪಭಾ, ೩. ೫೪)"
ಲಂಬಣ,"ಕುಚ್ಚು (ಸರಿಗೆಗಿವು ಲಂಬಣಕ್ಕಿವು ಬರಗಲೆಗಿವು ಮುಗುಳ್ಗಳೆಮ್ಮ ಮೇಖಳೆಗಿವು ನೂಪುರರಚನೆಗಿಂತೆವೆಂದು ಅದರದಿಂದಂ ಕೊಯ್ದರಾಯ್ದು ದಿವಿಜಾಂಗನೆಯರ್: ಆದಿಪು, ೭. ೬೯); ಹಾರ (ಬಳಸಿ ತೊನೆವ ಪಸುರ್‍ವರಲ ಲಂಬಣಮಾಲೆಯ .. .. ಕುಸುಮಮಾಲಿಕೆಯ: ರಾಜಶೇವಿ, ೧೩. ೪೫ ವ)"
ಲಂಬಣಿಗೆ,"ಲಂಬಣ (ಮಣಿಮುಕುಟಂ ಶಿಖರಂ ಲಂಬಣಿಗೆಯ ಪೊಸಮುತ್ತು ನಿರ್ಝರಂ ಮಣಿಕಟಕಂ ಮಣಿಕಟಕಮಾಗೆ ತದ್ಗಿರಿಗೆಣೆಯಾದಂ ತನ್ನ ಪೆಸರೊಳಂ ವಿಜಯಾರ್ಧಂ: ಆದಿಪು, ೧೩. ೧೩)"
ಲಂಬಮಾನ,"ಜೋತುಬಿದ್ದಿರುವ (ಅದು ಅಭ್ಯುದಯಸುಖ ನಿಳಯಂ ಅದು ಮೋಕ್ಷದ ನೆರೆಮನೆ ಲಂಬಮಾನ ಮುಕ್ತಾದಾಮಂ: ಆದಿಪು, ೬. ೩೬)"
ಲಂಬಸ್ತನ,"ದೊಡ್ಡಮೊಲೆ (ನಾಭಿವಿಲಂಬಮಾನ ಲಂಬಸ್ತನವಿಸ್ರಸ್ತ ಅಂತರೀಯ ಉತ್ತರೀಯ ವೃದ್ಧಧಾತ್ರೀನರ್ತನ ನಿರೀಕ್ಷಣ ಜನತಾಜನಿತಹಾಸನಿವಾಸಮುಂ: ಆದಿಪು, ೮. ೩೫ ವ)"
ಲಂಬಳಿಗೆ,"ಮುತ್ತಿನ ಸರ (ಆಳಂಬಮಾನ ಮುಕ್ತಾಜಾಳದ ಲಂಬಳಿಗೆಯಿಂ ಬೆಡಂಗಾಗಿಕ್ಕುಂ: ವರ್ಧಮಾಪು, ೩. ೮೯)"
ಲಂಬಾಳಕ,"ನೀಳ ಕೂದಲು (ಬಂದು ಕಾಲ್ಗೆಱಗೆ ಲೀಲಾಲಂಬಿ ಲಂಬಾಳಕಾಳಿ ನಿಲುಂಬಿರ್ದುವು ಚಕ್ರವರ್ತಿಯ ಪದಾಂಭೋಜಂಗಳೊಳ್ ಕನ್ನೆಯಾ: ಆದಿಪು, ೩. ೪೭)"
ಲಂಬಿಸು,"ಜೋತಾಡು (ಸೋರ್ಮುಡಿ ಲಂಬಿಸೆ ಕರ್ಣಪೂರಿತ ಉತ್ಪಳಂ ಒಲೆದಾಡೆ ಗಟ್ಟಿಗಳನಂದು ಮುಗುಳ್ಚಿದರ್ ಇಂದುವಕ್ತ್ರೆಯರ್: ಗಿರಿಜಾಕ, ೨. ೯೦)"
ಲಂಬೂಷ,"ಏಳು ಎಳೆಗಳ ಹಾರ (ಮುಕ್ತಾಫಳಲಂಬೂಷಂಗಳಂ ಬಿತ್ತರಿಸನವರತಂ ರಂಗದೊಳ್ .. … ರಯ್ಯಮಾಯ್ತತ್ತಮಿತ್ತಂ: ಆದಿಪು, ೧೦. ೪೭)"
ಲಂಬೋದರ,"ಡೊಳ್ಳುಹೊಟ್ಟೆಯವನು )ಲಂಬೋದರಂ ಲಂಬಕೂರ್ಚಕಲಾಪಂ ಸಿತಕಂಚುಕಂ ತ್ವರಿತದಿಂ ಬಂದಂ ಪ್ರತೀಹಾರಕಂ: ಪಂಪರಾ, ೨. ೨)"
ಲಬ್ಧ,"ಸಿಕ್ಕಿದ (ಸ್ವಪಕ್ಷ ಸ್ಥಾಪನಂಗೆಯ್ದು ಸನ್ಮಾರ್ಗ ಪ್ರಕಾಶದಿಂ ಮಾರ್ಗಪ್ರಭಾವನೆಯಂ ಮಾಡಿ ಸಭಾಸದರಿಂ ಲಬ್ಧಪ್ರಶಂಸನಾಗಿ: ಆದಿಪು, ೨. ೨೨ ವ)"
ಲಬ್ಧಪರಿರಕ್ಷಣ,"ಪಡೆದುದನ್ನು ಕಾಪಾಡಿಕೊಳ್ಳುವುದು (ಅಲಬ್ಧಲಾಭಂ ಲಬ್ಧಪರಿರಕ್ಷಣಂ ರಕ್ಷಿತವಿವರ್ಧನಂ ವರ್ಧಿತತೀರ್ಥಪ್ರತಿಪಾದನಂ ಎಂಬ ಚತುರ್ವಿಧ ಪುರುಷಾರ್ಥವೃತ್ತಿಯಾಗಿರ್ಪುದು: ಪಂಚತಂತ್ರ, ೭೫ ವ)"
ಲಬ್ಧಿ,"[ಜೈನ] ಮೋಕ್ಷಪೂರ್ವಜ್ಞಾನ (ಲಬ್ಧಿ ಕೂಡೆ ಸನ್ಮಾರ್ಗಮಂ ಆದಂ ಸೂಕ್ತದತ್ತಣಱವಿಂದಂ ಸಮ್ಯಕ್ ದೃಷ್ಟಿಯಾಗಿ ತಪಮಂ ಕೊಂಡಂ: ಸಮಯಪ, ೮. ೧೯೪)"
ಲಬ್ಧಿಗ್ರಹಣ,"ಸಮ್ಯಕ್ತ್ವ ಪಡೆಯುವುದು (ಜಿನದೀಕ್ಷಾಗ್ರಹಮಂ ಪಡೆದಳ್ ಲಬ್ಧಿಗ್ರಹಣದಿನೊಳ್ಪುವಡೆವುದೊಂದಚ್ಚರಿಯೇ: ಪಂಪರಾ, ೨. ೨೫)"
ಲಬ್ಧಿತ್ರಯ,"[ಜೈನ] ಕಾಯ, ಕರಣ, ಉಪಶಮ ಎಂಬ ಮೂರು ಲಬ್ಧಿಗಳು (ಅಂತು ತನಗೆ ಕಾಲಲಬ್ಧಿಯುಂ ಕರಣಲಬ್ಧಿಯುಂ ಉಪಶಮಲಬ್ಧಿಯುಂ ಎಂಬ ಲಬ್ಧಿತ್ರಯಂ ದೊರೆಕೊಳೆ: ಆದಿಪು, ೩. ೧ ವ)"
ಲಬ್ಧಿಬುದ್ಧ,"[ಜೈನ] ಸಮ್ಯಕ್‌ಜ್ಞಾನಿ (ಅನುಕೂಲಕನುವಂ ಆಲಸ್ಯನುಂ ಅವಕಾರ್ಯನುಂ ಲಬ್ಧಿಬುದ್ಧಸದೃಶನುಂ: ಅಜಿತಪು, ೧೧. ೩ ವ)"
ಲಬ್ಧಿವಿಹೀನ,"ಕಾಲಲಬ್ಧಿ ಇಲ್ಲದವನು (ಕುದೃಷ್ಟಿಯಂ ಕಂಡಿನಿಸುಂ ಮುೞಯಂ ಲಬ್ಧಿವಿಹೀನಂ .. .. ದರ್ಶನಶುದ್ಧಂ: ಸಮಯಪ, ೧೩. ೫೬)"
ಲಬ್ಧೋಪದೇಶ,"ಉಪದೇಶ ಪಡೆದವನು (ನೀಂ ಪೋಗಿ ಕಾಲ್ಗೆಱಗಲೊಡಂ ಕೇವಲಜ್ಞಾನಮಕ್ಕುಂ ಎಂದು ಬೆಸಸಿದೊಡೆ ಲಬ್ಧೋಪದೇಸನಾಗಿ .. .. ಬಂದೆಱಗಿ: ಆದಿಪು, ೧೪. ೧೪೩ ವ)"
ಲಂಭೂಷ,"ಲಂಬೂಷ, ಒಂದು ಆಭರಣ. ಸರ (ಮಣಿಕಿಂಕಿಣೀ ಮಣಿವಿತಾನ ಲಂಭೂಷ ಭೂಷಣಮಂ ರತ್ನವಿಮಾನಮಂ ಭರತನುಂ ಶತ್ರುಘ್ನನುಂ ರಾಮಲಕ್ಷ್ಮಣರುಂ ತನ್ನೊಡನೇಱ ಬರೆ: ಪಂಪರಾ, ೬. ೪೩)"
ಲಯ,"ನಾಶ (ಆದಿತ್ಯಂ ಮಸುಳ್ವನ್ನೆಗಂ ಧ್ವಜಘಟಾಟೋಪಂಗಳಿಂದಂ ಲಯ ಅಂಭೋದಂಗಳ್ ಕವಿವಂತೆವೋಲ್ ಕವಿವುದುಂ: ಪಂಪಭಾ, ೧೦. ೯೩); ಕೇಡು (ಯುಧಿಷ್ಠಿರಂ ಕೊಟ್ಟ ನನ್ನಿಯ ಬಲದೊಳ್ ತನಗೆ ಲಯಮಿಲ್ಲದುದನಱದು ಮೇಗಿಲ್ಲದ ಗೊಡ್ಡಾಟಮಾಡಲ್: ಪಂಪಭಾ, ೭. ೪ ವ); ಸಾವು (ಹರಿ ನಿಜಯೋಗದಿಂದಱದು ತನ್ನಳಿಯಂ ಲಯಮಾದುದಂ: ಪಂಪಭಾ, ೧೧. ೧೧೦) ; ತಾಳಗತಿ (ವಾದಿತದೊಳ್ ತಾಳದ ಸಮನಾದುದು ಲಯಮೆಂಬುದೊಂದು ಪೆರ್ವಡೆಗು: ಅಭಿಧಾವ, ೧. ೧೩. ೨೪)"
page,5
ಲಯಕಾಲ,"ವಿನಾಶಕಾಲ, ಪ್ರಳಯ (ನಿನ್ನಂ ಹಡಿಂಬಾಂತಕಂ ಲಯಕಾಲ ಅಂತಕನಂತೆ ಕೊಲ್ಲದಿರಂ: ಗದಾಯು, ೪. ೬೬)"
ಲಯಕ್ರೀಡೆ,"ವಿನಾಶದ ಆಟ (ಅನಲಂ ಪರಸುತ್ತುಂ ಆ ಲಯಕ್ರೀಡೆಯೊಳೀ ಚರಾಚರಮುಮಂ ಸುಡುವಂದಿನ ಮೆಯ್ಗಂ ಅಗ್ಗಳಂ ಮಾಡಿ: ಪಂಪಭಾ, ೫. ೮೫)"
ಲಯಘನಘಟೆ,"ಪ್ರಳಯಕಾಲದ ಮೋಡಸಮೂಹ [ಘಟೆಯ ದೞದ ಉಲಿವು ಲಯಘನಘಟೆಗಳ ಮೊೞಗೆನಿಸೆ ಪೊಟ್ಟಗೆ ಒಡೆದತ್ತು ರಟತ್ ಪಟು ಪಟಹ ಶಂಖ ಭೇರಿಯ ಚಟುಳಿತದಿಂದ ಅತಳಪಟಂ ಅಂಬರಪಟಳಂ: ಪಂಪಭಾ, ೧೦. ೬೭)"
ಲಯತ್ರಯ,"ದ್ರುತ, ಮಧ್ಯಮ, ವಿಲಂಬಿತ ಎಂಬ ಮೂರು ಲಯಗಳು (ಹೃದ್ಯವಾದ್ಯವಿಶೇಷಂಗಳೊಳ್ .. .. ದ್ರುತವಿಲಂಬಿತಮಧ್ಯಮಮೆಂಬ ಲಯತ್ರಯದೊಳಂ .. .. ನೆಱೆದು: ಅಜಿತಪು, ೫. ೩೨ ವ)"
ಲಯಸಮಯ,"ಲಯಕಾಲ (ಲಯಸಮಯಂ ಸಮಸಂಸುಪ್ತಿ ಯುಗಾಂತಂ ವಿಳಯಂ ಅಂತಕಾಲಂ: ಅಭಿಧಾವ, ೧. ೨. ೧೭)"
ಲಯಾಗ್ನಿ,"ಪ್ರಳಯಕಾಲದ ಬೆಂಕಿ (ಕಾನನದುರ್ಗಕ್ಕೆ ಮಹಾದವಾಗ್ನಿ ಜಲದುರ್ಗಕ್ಕೆ ಉರ್ವಿದೌರ್ವಾಗ್ನಿ ಧಾನ್ವದುರ್ಗಕ್ಕೆ ಬೃಹತ್ ಲಯಾಗ್ನಿ ಎನೆ .. .. ನೃಪಸುತಂ ವಿಕ್ರಾಂತಮಂ ತೋಱದಂ: ಪುಷ್ಪದಂಪು, ೫. ೫೧)"
ಲಯಾಂತಕ,"ಪ್ರಳಯಕಾಲದಂತೆ ವಿನಾಶಕಾರಕವಾದ (ಲಯಾಂತಕಘೋಷಭೀಷಣಂ ಪುರದೊಳಗುಣ್ಮಿದತ್ತು ಭಯವಿಹ್ವಲಪೌರಕೃತಂ ಮಹಾರುತಂ: ಚಂದ್ರಪ್ರಪು, ೯. ೯೫); ಪ್ರಳಯಕಾಲದ ಯಮ (ಪೊದಳ್ದ ಲಯಾಂತಕ ತ್ರಿಶೂಲೋಪಮ ಭೀಷಣಭ್ರುಕುಟಿ ಮುನ್ನಮೆ ರೌದ್ರ ಗದಾಯುಧಂಬರಂ ಪೋಪ ಭುಜಾರ್ಗಳಂ ರಿಪುಗಳ ಗ್ರಹಮಾದುದು ಭೀಮಸೇನನಾ: ಪಂಪಭಾ, ೭. ೬)"
ಲಯಾಂತೋಗ್ರಾಗ್ನಿ,"[ಲಯಾಂತ+ಉಗ್ರಾಗ್ನಿ] ಪ್ರಳಯಕಾಲದ ಭಯಂಕರವಾದ ಬೆಂಕಿ (ಆತನಂ ಕೊಳ್ಳಿಯೊಳಿಟ್ಟೊಡೆ ಅಂತದು ಲಯಾಂತೋಗ್ರಾಗ್ನಿಯಂತೆ ಅೞ್ವೆ ಬಂದು: ಪಂಪಭಾ, ೩. ೩೪)"
ಲಯಾಂಭೋದ,"ಪ್ರಳಯಕಾಲದ ಮೋಡ (ಆದಿತ್ಯಂ ಮಸುಳ್ವನ್ನೆಗಂ ಧ್ವಜಘಟಾಟೋಪಂಗಳಿಂದಂ ಲಯಾಂಭೋದಂಗಳ್ ಕವಿವಂತೆವೋಲ್ ಕವಿವುದುಂ: ಪಂಪಭಾ, ೧೦. ೯೩)"
ಲಲನಾ[ನೆ],"ಹೆಂಗಸು (ಪ್ರಮದೆ ನಿತಂಬಿನಿ ಭಾಮಿನಿ ರಮಣಿ ವರಾರೋಹೆ ರಾಮೆ ವಾಮಾಕ್ಷಿ ಮನೋರಮೆ ಲಲನೆ ಕಾಂತೆ ಎಂದಿಂತು ಮತ್ತಂ ಅಬಲಾವಿಶೇಷಮುಂ ತಾಮಕ್ಕುಂ: ಅಭಿಧಾವ, ೧. ೧೧. ೨)"
ಲಲಾಟ,"ಹಣೆ (ವಿಲಾಸದಿಂದ ಎಡದ ಉಂಗುಟಮಂ ಲಲಾಟದಿಂ ಮುಟ್ಟೆ ಪೊಡೆಮಟ್ಟು ನಿಂದು: ಗಿರಿಜಾಕ, ೫. ೪೨ ವ)"
ಲಲಾಟಂತಪ ತಪನಾಂಶು,"ಹಣೆ ಸುಡುತ್ತಿರುವ ಸೂರ್ಯ (ನೃಪಂ ನಡೆಯೆ ಲಲಾಟಂತಪ ತಪನಾಂಶುವಿಂ ಸರೋವರಜಲಮೋರಂತಿರೆ ದಂಡರತ್ನಂ ಕಾಯ್ಗೊಂಡದ ನೀರಂತಿರೆ ಕುದಿದತ್ತು: ಆದಿಪು, ೧೧. ೪೮)"
ಲಲಾಟತ್ರಿಪತಾಕೆ,"ಹಣೆಯ ಮೂರು ಗೆರೆಗಳು (ವಿಪಕ್ಷಕ್ಷತ್ರಿಯ ಪರಾಕ್ರಮಾಕೀರ್ಣನೋದೀರ್ಣ ಕ್ರೋಧದೊಳ್ ಅಳೀಕಭ್ರುಕುಟಿಯುಂ ಅನರ್ಥಕಲಲಾಟತ್ರಿಪತಾಕೆಯುಂ: ಆದಿಪು, ೧೪. ೮೧ ವ)"
ಲಲಾಟದ ಕಣ್,"ಶಿಶುಪಾಲ ಹುಟ್ಟಿದಾಗ ಇದ್ದ ಹಣೆಯ ಮೇಲಿನ ಕಣ್ಣು (ನಿನ್ನಯ ತಾಯ್ ಸಾತ್ವತಿಯುಂ ನಿನ್ನಂ ತಂದೆನ್ನ ತೊಡೆಯ ಮೇಲಿೞಪುವುದುಂ ನಿನ್ನ ಲಲಾಟದ ಕಣ್ಣದು ಮುನ್ನಮೆ ಕಿಡೆ: ಪಂಪಭಾ, ೬. ೬೦)"
ಲಲಾಟನೇತ್ರ,"ಹಣೆಯ ಕಣ್ಣು (ಮುಳಿಸು ಲಲಾಟನೇತ್ರಶಿಖಿ ಮೆಚ್ಚೆ ವಿನೂತ ರಸಪ್ರಸಾದಂ ಉಜ್ಜಳಜಸಂ: ಪಂಪಭಾ, ೧. ೨); ಶಿವ (ಸ್ಮರರಿಪುಲಲಾಟನೇತ್ರಸ್ಫುರದುರುಹುತವಹನಿನೆಂi ಬೇವುತಿರ್ದಾ ಸ್ಮರನ ಪೊಗೆಯಿಂದ ಪುದಿದಿರ್ದ ರತಿಯವೋಲ: ಕಾದಂಬರಿ, )"
ಲಲಾಟನೇತ್ರಾನಳ,"[ಲಲಾಟನೇತ್ರ+ಅನಳ] ಹಣೆಗಣ್ಣಿನ ಬೆಂಕಿ (ಪ್ರಳಯದುರಿ ಕಾಳಕೂಟದ ಗುಳಿಗೆ ಪುರಾಂತಕ ಲಲಾಟನೇತ್ರಾನಳನೊಂದು ಅಳವಿಗಂ ಅಗ್ಗಳಂ ಅವರ್ಗಳ ಮುಳಿಸುಗಳುಂ: ಪಂಪಭಾ, ೭. ೬೬)"
ಲಲಾಟಪಟ್ಟ,"ಹಣೆ (ಜ್ವಲನಜಟಿ ಮಹಾರಾಜಂ ಮಹೀತಲಾಲಿಂಗಿತಲಲಾಟಪಟ್ಟನಾಗಿ ವಿನಯದಿಂ ಕಾರ್ಯಮಂ ಬಿನ್ನವಿಕ್ಕಿ: ಶಾಂತೀಶ್ವಪು, ೨. ೧೦೧ ವ)"
ಲಲಾಟಸ್ಪೃಷ್ಟಭೂತಳ,"ನೆಲಕ್ಕೆ ಹಣೆಯನ್ನು ತಾಕಿಸಿದವನು (ದೂರಾವನತಮಣಿಮಕುಟನಾಗಿ ಕಂಡು ವಸ್ತುವಾಹನ ಪುರಸ್ಸರಂ ಮೇಚ್ಛರಾಜಂ ಲಲಾಟಸ್ಪೃಷ್ಟಭೂತಳರಂ ಮಾಡಿ ಕಾಣಿಸಿ: ಆದಿಪು, ೧೩. ೪೦ ವ)"
ಲಲಾಟಿಕಾ[ಕೆ],"ಹಣೆಯ ಬೊಟ್ಟು, ತಿಲಕ (ತಿಳಕಂ ತಮಾಲಪತ್ರಂ ಲಲಾಟಿಕಾಖ್ಯಂ: ಅಭಿಧಾವ, ೧. ೧೩. ೯)"
ಲಲಾಮ,"ತಿಲಕ, ಬೈತಲೆ ಮಣಿ (ಆ ವತ್ಸವಿಷಯಂ .. .. ಭೂಲಲನಾವದನ ಲಲಾಮಮೆಂಬಿನಂ ಸೊಗಯಿಸುಗುಂ: ಸುಕುಮಾಚ, ೧. ೭೦); ಶ್ರೇಷ್ಠ (ಲಲಾಮದೊಳ್ ಕುರುಳ್ ಸಲೆ ನಿಮಿರ್ದಾಡೆ ಬೆನ್ನ ದೆಸೆಯೊಳ್ ಕಬರಂ ತೊನೆದಾಡೆ: ತ್ರಿಷಷ್ಟಿಪು, ೨೪. ೧೮೩)"
page,6
ಲಲಿತ,"ಸುಂದರವಾದ, ಕೋಮಲವಾದ (ಅತಿಸುಭಗೆಗೆ ಸಂದ ಸರಸ್ವತಿಗೀತನ ಲಲಿತ ವಾಗ್ವಿಳಾಸಮೆ ದಲ್ ಅಲಂಕೃತಿಯವೊಲೆಸೆದಪುದು: ಆದಿಪು, ೧. ೨೮), ಒಂದು ಅಕ್ಷರವೃತ್ದ ಹೆಸರು (ಹರಿಣೀ ಮತ್ತೇಭವಿಕ್ರೀಡಿತಂ ಲಲಿತ ಮಯೂರಾನ್ವಿತಂ .. .. ನಭಮಂ ಪೋಲ್ತು ಚೆಲವಾಯ್ತರಣ್ಯಂ: ರಾಜಶೇವಿ, ೫. ೭೫)"
ಲಲಿತಪದ,"ಸುಂದರ ಶಬ್ದ (ಲಲಿತಪದಂ ಪ್ರಸನ್ನ ಕವಿತಾಗುಣಮಿಲ್ಲದೆ ಪೂಣ್ದು ಪೇೞ್ದ ಬೆಳ್ಗಳ ಕೃತಿಬಂಧಮುಂ ಬರೆಪಕಾಱರ ಕೇಡು: ಪಂಪಭಾ, ೧. ೧೨)"
ಲಲಿತಾಕಾರ,"ಸುಂದರ ದೇಹ (ಮಾರಿದತ್ತಂ ಲಲಿತಾಕಾರರ ಧೀರರ ಬಂದ ಕುಮಾರರ ರೂಪಿಂಗೆ ಠಕ್ಕುಗೊಂಡಂತಿರ್ದಂ: ಯಶೋಧಚ, ೧. ೫೮)"
ಲಲಿತಾಂಗತೆ,"ಚೆಲುವಾದ ದೇಹದಿಂದ ಕೂಡಿರುವುದು (ದೇವ ರಾಗದೊಳಿರು ನೀನುಂ ಇಲ್ಲಿ ಲಲಿತಾಂಗತೆಯಿಂ ಲಲಿತಾಂಗದೇವನೈ: ಆದಿಪು, ೨. ೬೮)"
ಲಲಿತಾಂಗಿ,"ಕೋಮಲ ದೇಹದವಳು, ಸುಂದರಿ (ಸಾರಂ ಅನಂಗಜಂಗಮಲತಾ ಲಲಿತಾಂಗಿಯರಿಂದಮಲ್ತೆ ಸಂಸಾರಂ: ಪಂಪಭಾ, ೧೧೪)"
ಲಲ್ಲಯಿಸು,"ರಮಿಸು (ನುಡಿದದು ಕಾತರಿಂದೆ ಕೂಡೆ ಲಲ್ಲೆಯಿಸದೆ .. .. ಬದ್ದೆಯನೊಲಿಪನಾವಂ: ಸುಕುಮಾಚ, ೭. ೧೩)"
ಲಲ್ಲೆ,"ಓಲೈಕೆ, ಪೂಸಿ (ನುಡಿದೊಡೆ ಲಲ್ಲೆಯೆಂಗುಂ ಎರ್ದೆವೇೞ್ದೊಡೆ ಕೈತವಮೆಂಗುಂ ಆಸೆಯಿಂ ಪಿಡಿದೊಡೆ ಸೇದೆಯೆಂಗುಂ: ಆದಿಪು, ೧೨. ೩೨);ಪ್ರೇಮ, ಸರಸ (ಎಂದು ಎನಿತಾನುಂ ತೆಱದೊಳ್ ಅಳಿಪಿನ ಲಲ್ಲೆಯ ಚೆಲ್ಲದ ಪುರುಡಿನ ಮುಳಿಸಿನ ನೆವದ ಪಡೆಮಾತುಗಳಂ ನುಡಿದುಂ ಕಾಲ್ವಿಡಿದುಂ ಅಚಳಿತಧೈರ್ಯನ ಮನಮಂ ಚಲಿಯಿಸಲಾಱದೆ: ಪಂಪಭಾ, ೭. ೯೪ ವ)"
ಲಲ್ಲೆಗೆಯ್,"ಲಲ್ಲಯಿಸು (ಪಕ್ಕಮಂ ಬಿರ್ಚ ಲಲ್ಲೆಗೆಯ್ದತ್ತು ಪಾರಿವಂ ಪಾರಿವದೊಳ್: ಗಿರಿಜಾಕ, ೨. ೫೨)"
ಲಲ್ಲೈಸು,"ಮೆಚ್ಚಿಕೆಯ ಮಾತಾಡು (ಕುಡದಿರ್ ಪುರಿಗಣೆಯಂ ಎನಿತು ಲಲ್ಲೈಸಿದೊಡಂ: ಪಂಪಭಾ, ೯. ೭೮)"
ಲವ,"ಸ್ವಲ್ಪ (ಲವಧೃತಿಯಿಲ್ಲದೆ ಒರ್ಮೆಯುಂ ಅರಾತಿಭಯಕ್ಕೆ ಬಿಗುರ್ತು ಡಕ್ಕೆವಾಱುವ ನೃಪಯೂಧವಕ್ಷದೊಳಿರಲ್ಕೆ ಅಣಂ ಒಲ್ಲದೆ .. .. ಅತುಳಲಕ್ಷ್ಮಿ: ಶಾಂತೀಶ್ವಪು, ೪. ೭೯); ತುಂತುರು, ಹನಿ (ನೇಸಱಂದೊಳಗೆ ಆಂ ದಿನಕರಸುತನಂ ಇಕ್ಕಿ ಬಂದಲ್ಲದೆ ಕಾಣಂ ದಲ್ ಭವತ್ ಪದಾಬ್ಜಮಂ ಎಂದು ಎೞ್ದಂ ಉದಶ್ರುಜಳ ಲವ ಆರ್ದ್ರ ಕಪೋಳಂ: ಪಂಪಭಾ, ೧೨. ೧೩೪)"
ಲವಣ,"ಉಪ್ಪು, ಒಂದು ರುಚಿ (ತುವರಂ ತಿಕ್ತಂ ಮಧುರಂ ಲವಣಂ ಕಟು ಕಾರಮೆಂದು ರಸಮಾಱು ತೆಱಂ; ಅಭಿಧಾವ, ೧. ೧೬. ೧೫)"
ಲವಣಜಳಧಿ,"ಉಪ್ಪುನೀರಿನ ಸಮುದ್ರ (ಲವಣಜಳಧಿ ಬಳಸಿದಂತೆ ಬಳಸಿದ ಅಗೞ ನೀಳದಿಂದ ಉದಗ್ರ ಕನಕಶಾಳದಿಂ: ಪಂಪಭಾ, ೧. ೫೮)"
ಲವಣಾಂಬುರಾಶಿ,"ಉಪ್ಪುನೀರಿನ ಸಮುದ್ರ (ಸುೞಯೊಳಗಿರ್ದು ಬೆಟ್ಟು ಪೊಱಪೊಣ್ಮುವಿನಂ ಲವಣಾಂಬುರಾಶಿ ಕುಕ್ಕುೞಗುದಿವಲ್ಲಿ ಕೂೞ್ಗುದಿಯೆ ಮೇಗೆ ಸಿಡಿಲ್ದಗುಳಂತೆ ಕೂಡೆ: ಪಂಪಭಾ, ೧೧. ೧೫೩)"
ಲವಣಿ,"ತಾಳ (ನೇರು ಲಾಗು ಲವಣಿ ಅಡಪು ತಿರುಪು ಕೈಮಱೆ ಕಳಾಸ ಕೂಟಮಾನಂಗಳಂ ಸಂಗಳಿಸಿ .. .. ತೋರ್ಪ ನರ್ತಕಿಯಿಂ: ರಾಜಶೇವಿ, ೫. ೧೯ ವ)"
ಲವಣೋದಧಿ,"ಉಪ್ಪುನೀರಿನ ಸಮುದ್ರ (ದ್ವಾದಶರಾಜಕಮೆಂಬುದಂ ಓದುಗಳೊಳ್ ಕೇಳಲಾದುದಲ್ಲದೆ ಕಾಣಲ್ಕಾದುದೆ ಲವಣೋದಧಿವೃತೆ ಮೇದಿನಿಯೊಳ್ ದೇವ ನಿನ್ನ ಪೆಸರೆಸೆವೆಡೆಯೊಳ್: ಆದಿಪು, ೧೪. ೧೪)"
ಲವಲಿಕೆ,"ಲವಲವಿಕೆ (ಪುಲಿ ನೀರುಣುತಿರೆ ಪಾತ್ದೆಕ್ಕಲವಂದಿ ತದೀಯ ವಿಪುಳಗಲವಿಗಳದಸ್ಯಗ್ಜಲದಿಂ ಬಗರಗೆ ತೀವಿದೊಡೆ ಲವಲಿಕೆಯಿನೂಡಿ ಪೋದುದೆಂದಱದರಸಂ: ಲೀಲಾವತಿ, ೬. ೪೬)"
ಲವಲೀ,"ಅರನೆಲ್ಲಿ (ಸರಳ ಲತಾ ಲಾಸ್ಯ ನಟಂ ಹರಿಣೀ ರೋಮಂಥ ಬಂಧುರಂ ಲವಲೀ ಮರ್ಮರ ಮುಖರಂ ಕರಿ ಕರ ಶೀಕರ ಶೀತಳಮೆಸಗಿದತ್ತರಣ್ಯ ಸಮೀರಂ: ಪಂಪರಾ, ೭. ೧೧೩)"
ಲವಹಾರಿ,"ಹನಿಗಳನ್ನು ಹೋಗಲಾಡಿಸುವ (ಅಂತು ಕಾಳಿಂದೀಜಲಶಿಶಿರಶೀಕರ ವಾರಿಚಾರಿಯುಂ ಮೃಗಯಾಪರಿಭ್ರಮಶ್ರಮ ಉತ್ಥಿತ ಸ್ವೇದಜಲಲವಹಾರಿಯುಂ ಆಗಿ ಬಂದ ಮಂದಾನಿಲಕ್ಕೆ: ಪಂಪಭಾ, ೫. ೫೩ ವ)"
ಲವಳೀ,"ಅರನೆಲ್ಲಿ ಮರ (ತೀರಸ್ಥ ಲವಂಗ ಚೂತ ಲವಳೀ ಪುಷ್ಪಾಸವಾಸ್ವಾದಿತ ಉದಯುತೋನ್ಮಾದೆಯ: ಆದಿಪು, ೧. ೫೪)"
ಲವೋದ್ಗಮ,"ತುಂತುರುಹನಿ (ಸುಖಾಂಬು ಲವೋದ್ಗಮದೊಳ್ ವಿಚಾರಿಸಲ್ ಗಣಿದಮಿದೊಂದುಮಿಲ್ಲ: ಆದಿಪು, ೩. ೭೧)"
page,7
ಲಸತ್,"ಹೊಳೆಯುವ (ಮುಳಿಸು ಲಲಾಟನೇತ್ರಶಿಖಿ ಮೆಚ್ಚೆ ವಿನೂತ ರಸಪ್ರಸಾದಂ ಉಜ್ಜಳಜಸಂ ಅಗಸಂಗತ ಲಸತ್ ಭಸಿತಂ ಪ್ರಭುಶಕ್ತಿ ಶಕ್ತಿ ನಿರ್ಮಳಮಣಿಭೂಷಣಂ ಫಣಿಭೂಷಣಂ ಆಗೆ ನೆಗೞ್ತೆಯಂ ಪುದುಂಗೊಳಿಸಿದಂ ಈಶ್ವರಂ ನೆಗೞ್ದ ಉದಾರಮಹೇಶ್ವರಂ ಈಗೆ ಭೋಗಮಂ: ಪಂಪಭಾ, ೧. ೨)"
ಲಸಿತ,"ಹೊಳೆಯುವ (ಸುಮನಸ್ಸಮೂಹ ಲಸಿತಂ ಕಲ್ಪದ್ರುಮಂ ಎಂಬಂತೆ .. .. ಎಸೆದಂ .. .. ಸ್ಯಾದ್ವಾದವಿದ್ಯಾಧಿಪಂ: ಧರ್ಮಪ, ೧. ೨೦)"
ಲಹರಿ,"ಅಲೆ (ಪೀಯೂಷಪಯೋಧಿ ಪೂರಲಹರೀಸಂತಾನದಿಂ ಚೆಲ್ವುವೆತ್ತುದೊ: ಕಾದಂಸಂ, ೪. ೨೯)"
ಲಹರಿಕಾ,"ಅಲೆ, ತರಂಗ (ಜಯದ್ಘೋಷಣಂ ಮಂದಮಂದಂ ತೀಡಿತ್ತು ಆಲೋಲ ಗಂಗಾಲಲಿತಲಹರಿಕಾ ಸಾರಸಾರಂ ಸಮೀರಂ: ಆದಿಪು, ೭. ೨೫)"
ಲಹರಿಕೆ,"ಲಹರಿ (ಕುಪಿತ ಮರುತ್ಸುತರವಕೆ ಅಳ್ಕಿ ಪಯಶ್ಚರ ನಿಕರಸಂಭ್ರಮೋಲ್ಲಹರಿಕೆ ಭಾವಿಪೊಡೆ ಪಾಱುವಂತಾಯ್ತು ಕಮಲಜಾಂಡಂಬರಂ: ಗದಾಯು, ೭. ೨೦)"
ಲಹರೀಜಾಲ,"ಅಲೆಗಳ ಸಾಲು (ಏಂ ಬಗೆವಂದುದೋ ರವಿಬಿಂಬಮನೊಳಕೊಂಡು ಪೊಳೆವ ಪರಿವೇಷದವೋಲ್ ಜಂಬೂದ್ವೀಪಮನೊಳಕೊಂಡ ಅಂಬುಧಿ ರತ್ನಾಂಶುಲೋಲ ಲಹರೀಜಾಲಂ: ಮಲ್ಲಿನಾಪು, ೧. ೬೦)"
ಲಳಿ,"ಕೌಶಲ (ಲಳಿ ಲುಳಿ ಧಾತು ರೀತಿ ಗತಿಯೋಜೆ ಬಜಾವಣೆ ಠಾಯ ಸುಟ್ಟಿ ಕೋಮಳ ವಳಿ ಲಾಗು .. .. ಸಂಗಳಿಸೆ ಸುಕಂಠೆ ಪಾಡಿ ಪುದಿದಳ್ ಮುದಮಂ ನರನಾಥ ಚಿತ್ತದೊಳ್: ಕುಸುಮಾಕಾ, ೧. ೩೭);ಅಲೆ (ಭಂಗಂ ಲಹರಿಕೆ ವೀಚಿ ತರಂಗಂ ಲಳಿಯೆಂಬಿವು ಊರ್ಮಿ ಪರ್‍ಯಾಯಂಗಳ್: ಅಭಿಧಾವ, ೧. ೪. ೩)"
ಲಳಿತ,"ಲಾಸ್ಯ, ಒಂದು ಬಗೆಯ ನೃತ್ಯ (ಅಳಿನಿನದದ ಮದಕೋಲಿಳ ಕಳನಿನದದ ಜತಿಯೊಳಬೀನಯಮಂ ನೆಗೞನೆಗಂ ಲಳಿತಮನೇಡಾಡಿಸಿದನೊ ಮಳಯಾನಿಳ ನರ್ತಕಂ ಲತಾನರ್ತಕಿಯಾ: ಆದಿಪು, ೧೧. ೯೩)"
ಲಾಕುಳ,"ಯೋಗದಂಡ (ವಲ್ಕಲಮನಾಂತು ಕಮಂಡಲಮಂ ಕರಾಗ್ರದೊಳ್ ಧರಿಯಿಸಿ ಬಲ್ಪಿನಿಂ ಪಿಡಿದು ಲಾಕುಳಮಂ: ತ್ರಿಷಷ್ಟಿಪು, ೫. ೧೫)"
ಲಾಕ್ಷಾ,"ಅರಗು (ನವ ಲಾಕ್ಷಾಮುದ್ರೆಯನೊಡೆದು ಅವಧರಿಪುದುಂ ಆಗಳ್ ಅರ್ಕನುದಯಂಗೆಯ್ದಂತೆವೊಲ್ ಆಯ್ತು ತನ್ನೃಪೇಶ್ವರಭವನದೊಳ್ ಆಶ್ಚರ್ಯಂ ಆದಂ ಅಪ್ಪನ್ನೆವರಂ: ಸುಕುಮಾಚ, ೧೦. ೧೧೫)"
ಲಾಕ್ಷಾಗೃಹ,"ಅರಗಿನ ಮನೆ (ಆ ಲಾಕ್ಷಾಗೃಹದಾಹಮೊಂದೆ ವಿಷಸಂಯುಕ್ತಾನ್ನಂ ಅಂತೊಂದೆ ಪಾಂಚಾಲೀನಿಗ್ರಹಂ ಒಂದೆ ಟಕ್ಕುವಗೆಯಿಂ ಗೆಲ್ದಿರ್ದ ಜೂದೊಂದೆ: ಪಂಪಭಾ, ೯. ೨೨)"
ಲಾಕ್ಷಾಗೇಹ,"ಅರಗಿನ ಮನೆ (ನರಕನಗರಲಗ್ನ ಆಕಸ್ಮಿಕಾಗ್ನಿ ಸ್ಫುಲಿಂಗಸ್ಫುರತ್ ಅವಿರಳ ಲಾಕ್ಷಾಗೇಹಪೂರೈಕಭಾವ ತ್ವರಿತವಿಚಳತ್ ಅಸ್ಥಿಗ್ರಂಥಿಸಂಸ್ಥಾನಬಂಧರ್: ಆದಿಪು, ೫. ೮೯)"
ಲಾಕ್ಷಾರಸ,"ಅರಗಿನ ರಸ (ಚತುರಂತಕ್ಷಿತಿ ಗರ್ಭಸ್ಥಿತನದು ಗಡಿಮೆಂದು ಮುದ್ರಿಪಂತಾಯ್ತು ಯಶಸ್ವತಿಯ ಪದನ್ಯಾಸಂ ವಿಳಸಿತ ಲಾಕ್ಷಾರಸಪೂರ್ವ ಮಣಿಕುಟ್ಟಿಮದೊಳ್: ಆದಿಪು, ೮. ೩೨)"
ಲಾಗ,"ಜಿಗಿತ (ಲಾಗದಿಂ ನಡೆದನದ್ಭುತ ಸಂಭ್ರಮದಿಂ ಮಹೀಶ್ವರಂ: ತ್ರಿಷಷ್ಟಿಪು, ೨೪. ೨೬೮)"
ಲಾಂಗಲ,"ನೇಗಿಲು (ಇರೆ ವಾಮಹಸ್ತದೊಳ್ ಬಿಲ್ ತಿರುವಂ ಗೊಲೆಗೊತ್ತಿ ಚಕ್ರಮಂ ಚೆಲ್ಲಿಸುವೆಂ ಬರಲೀಯೆಂದು ಲಾಂಗಲ ಶರಂಗಳಂ ಪಿಡಿದು ಪವನನಂದನನಿರ್ದಂ: ಪಂಪರಾ, ೧೪. ೧೮೦)"
ಲಾಂಗಲಪಾಣಿ,"ಬಲರಾಮ (ಲಾಂಗಲಪಾಣಿಯೊ ದಂಡಪಾಣಿಯೊ ತಾಳಪತಾಕನೋ ಪ್ರಳಯಧೂಮ ಪತಾಕನೋ ತಾನೆನಲ್ .. .. ತೋಱದಂ: ಜಗನ್ನಾವಿ, ೮. ೩೮)"
ಲಾಂಗಲಿ,"ಲಾಂಗಲಹಸ್ತ, ಬಲರಾಮ (ಅರುಣಾಧರ ಪಾಂಡುರದಶನರುಚಿರಗಳಂ ಆನನದಿನೊಗೆಯೆ ಲಾಮಗಲಿ ನುಡಿದಂ: ಜಗನ್ನಾವಿ, ೧೫. ೫೦)"
ಲಾಗು,"ಮದ್ದಳೆಯನ್ನು ಬಾರಿಸಿ ಶಬ್ದ ಹೊರಡಿಸುವ ಒಂದು ಪರಿ (ಲಾಗು ಮೋಡಿ ಚಮತ್ಕಾರ ತುಡಿಕು ರಿಗ್ಘವಣೆ ಪಹರಣೆಗಳೆಂಬ ನಾನಾ ಶಬ್ದಂಗಳಂ ಬಾರಿಸಿ: ಧರ್ಮಪ, ೨. ೨೩ ವ)"
ಲಾಗುಳ,"ಯೋಗದಂಡ (ಉಡುವ ಪುಲಿದೊವಲೊ ಕೈಯೊಳ್ ಪಿಡಿದಾ ಲಾಗುಳದ ಕೋಲೊ ಬಗರಿಗೆಯೊ ಕೆಂಜೆಡೆಯೊ ಪೂಸುವ ಬೂದಿಯೊ ಬಡಗೊರವಂಗೇಕೆ ತನಗೆ ಕಾದುವ ಬೆಸನಂ: ಕಬ್ಬಿಗಕಾ, ೧೪೮)"
ಲಾಂಗೂಲ,"ಬಾಲ (ಚಮರೀ ಲೋಲ ಲಾಂಗೂಲ ಮಾಲಾವಲಿ ವಿಕ್ಷೇಪಂಗಳಿಂ ತತ್ ಚಮರರುಹ ಮಹಾಶೋಭೆ ಕೈಗಣ್ಮೆ: ಪಂಪಭಾ, ೪. ೧೪)"
page,8
ಲಾಘವ,"ಕ್ಷುಲ್ಲಕ (ಕೈಕೆ ಬೇಡೆ ಧರೆಯಂ ತೃಣದಿಂ ಲಾಘವಮೆನೆ ಬಗೆದೀಗುಂ ರಾಘವನೌದಾರ್ಯತುಂಗನೀಯದುದುಂಟೇ: ಪಂಪರಾ, ೬. ೧೦೯); ಹಗುರವಾದ (ಲಾಘವಮದು ಲಘುತೆ: ಅಭಿಧಾವ, ೨. ೨. ೨೯)"
ಲಾಂಛನ,"ಚಿಹ್ನೆ (ಅಂಕಂ ಲಕ್ಷಣಂ ಅದುವೆ ಕಳಂಕಾಭಿಜ್ಞಾನ ಚಿಹ್ನ ಲಾಂಛನಲಕ್ಷ್ಮಾಖ್ಯಂ ಕುಱಪದೆನಿಸುಗುಂ: ಅಭಿಧಾವ, ೧. ೧. ೬೯); ಗುರುತು (ಅನ್ನೆಗಮಿತ್ತ ಲಾಂಛನಚ್ಛಲದಿಂ ಶೋಕಾನಲದಗ್ಧಮಪ್ಪ ಮಹಾಶ್ವೇತಾಹೃದಯಮಂ ವಿಡಂಬಿಸುವಂತೆ: ಕಾದಂಸಂ, ೫. ೭ ವ)"
ಲಾಂಛಿತ,"ಗುರುತಿರುವ (ಕೊಳದ ತಡಿಯೊಳ್ ಹಳಿಕುಳಿಶಶಂಖಚಕ್ರ ಲಾಂಛಿತಮಪ್ಪ ಅಡಿವಜ್ಜೆಯಂ ಕಂಡು: ಪಂಪಭಾ, ೧೩. ೭೬ ವ)"
ಲಾಜ,"ಬತ್ತದ ಅರಳು (ದಿಗ್ವಿಜಯದೊಳ್ ಸೂಸುವ ಮಂಗಳ ಲಾಜವರ್ಷದಂತೆ .. .. ಒಗುವ ಮೌಕ್ತಿಕನಿಕಾಯದ ನಡುವೆ: ಕಾದಂಬ, ೩. ೧೧೨ ವ)"
ಲಾಜಕ,"ಬತ್ತದ ಅರಳು (ಸೂಸುವ ಸಿತಸರ್ಷಪಂ ತಳೆವ ಲಾಜಕಂ ಎತ್ತುವ ಪುಷ್ಪಮಾಲೆ ನೀಡುವ ನವಮಾತುಳಂಗಫಲಂ ಎಂಬಿವಂ ಅಚ್ಯುತನೊಲ್ದು ತಾಳ್ದಿದಂ: ಜಗನ್ನಾವಿ, ೮. ೨)"
ಲಾಜಾಂಜಲಿ,"ಅರಳು ತುಂಬಿದ ಬೊಗಸೆ (ಶೀಕರನಿಕರಂಗಳಂತೆ ಸೊಗಯಿಸುವ ಧವಳಾಕ್ಷತ ಸಿತಕುಸುಮ ಮಂಗಳ ಲಾಜಾಂಜಲಿಗಳುಮನುರಾಗದಿಂ: ಆದಿಪು, ೧೧. ೨೩ ವ)"
ಲಾಜೆ,"ಲಾಜ (ಪ್ರಮದ ಪುರೋಹಿತ ವಚನಪ್ರಮಾಣದಿಂದ ಅಗ್ನಿಕುಂಡದೊಳ್ ಲಾಜೆಯುಮಂ ಕ್ರಮದಿಂದಂ ಇಕ್ಕಿದಳ್ ಪೆಣೆದ ಮನಃಪ್ರಣಯಕ್ಕೆ ಮುಡಿಗೆಯಿಕ್ಕುವ ತೆಱದಿಂ: ಶಾಂತಿಪು, ೬. ೧೭)"
ಲಾಂತ,"ಸ್ವರ್ಗ (ಚಿಲಾವರ್ತರಂ ಲಾಂತಮಂ ಪಿಡಿದರ್ಪಂತಿರೆ ಮಾೞ್ಪೆಂ: ಪಾರ್ಶ್ವನಾಪು, ೧೧. ೮೪)"
ಲಾಂತವ,"[ಜೈನ] ಒಂದು ಕಲ್ಪ (ಸೌಧರ್ಮ ಈಶಾನ ಸನತ್ಕುಮಾರ ಮಾಹೇಂದ್ರ ಬ್ರಹ್ಮ ಬ್ರಹ್ಮೋತ್ತರ ಲಾಂತವ ಕಾಪಿಷ್ಠ ಶುಕ್ರ ಮಹಾಶುಕ್ರ ಶತಾರ ಸಹಸ್ರಾರ ಆನತ ಪ್ರಾಣತ ಅರಣ್ಯ ಅಚ್ಯುತಮೆಂಬ ಪದಿನಾಱುಂ ಕಲ್ಪಂಗಳೊಳಂ: ವಡ್ಡಾರಾ, ಪು ೯೭, ಸಾ ೨೬)"
ಲಾಭ,"ಗಳಿಕೆ (ಅಲಬ್ಧಲಾಭಂ ಲಬ್ಧಪರಿರಕ್ಷಣಂ ರಕ್ಷಿತವಿವರ್ಧನಂ ವರ್ಧಿತತೀರ್ಥಪ್ರತಿಪಾದನಂ ಎಂಬ ಚತುರ್ವಿಧ ಪುರುಷಾರ್ಥವೃತ್ತಿಯಾಗಿರ್ಪುದು: ಪಂಚತಂತ್ರ, ೭೫ ವ)"
ಲಾಭಂಬೆಱು,"ಲಾಭವನ್ನು ಪಡೆ (ಮಂದರದಂತೆ ಧೈರ್ಯಂಬೆರಸು ಲಾಭಂಬೆತ್ತ ಪರದನಂತೆ ಉತ್ಸಾಹಂಬೆರಸು: ಧರ್ಮಾಮೃ, ೧. ೧೦೮ ವ)"
ಲಾಮಂಚ,"ಲಾಳದ ಬೇರು (ಲಾಮಂಚದ ಮುಚ್ಚುಳಮಂ ನೆಮ್ಮಿ ನಿಂದಿರ್ದ ಪಡಿಯಱಗೋಗಿಲೆಗಳಿಂ: ಗಿರಿಜಾಕ, ೭. ೧೧ ವ)"
ಲಾಲಂಗಿ,"ಆಲಾಪನೆಯ ಒಂದು ವಿಧ (ತಿರುಪು ತೊಮ್ಮೆವಡೆಯೆ ಗತಿ ಸಂಗತಿವಡೆಯೆ ಗಮಕಂ ಗಾರವಂಬಡೆಯೆ ಗಹಗಹಿಕೆಗೊಡಂಗೂಡಿ ಚಡಂಬಾಹಟಂ ಲಾಲಂಗಿ ತನ್ನೆವಣೆ ನಿಸ್ಸರಡೆ ರಂಗಕ್ತಿಬೇಗವಣಿತು ತರಹರಂ : ಶಾಂತೀಶ್ವಪು, ೧೬. ೬೭ ವ)"
ಲಾಲಸ,"ಬಯಕೆ (ಬಾಹುಗಳ್ ಆಲಿಂಗನಲಾಲಸಂಗಳೆನೆ ಧೈರ್ಯಂಗೆಟ್ಟು ಮೇಲ್ವಾಯ್ವ ಚೇಷ್ಟೆಗೆ: ಪಂಪರಾ, ೯. ೧೪೮)"
ಲಾಲಸಕ,"ಲಂಪಟ (ಲೋಲುಪಂ ಅಭಿಲಾಷುಕಂ ಅತಿಲಾಲಸಕಂ ಗೃಧ್ನು ಲಂಪಟಂ ಲುಬ್ಧನವಂ; ಅಭಿಧಾವ, ೨. ೧. ೭)"
ಲಾಲಾಜಲ,"ಲಾಲಾಂಬು (ಜಾತ್ಯಶ್ವ ರಥ ಆಶ್ವಸಂಕುಳಖಲೀನ ಉದ್ಭೂತ ಲಾಲಾಜಲಂ ಕದಡೆೞ್ದು: ಪಂಪಭಾ, ೧೦. ೩೧)"
ಲಾಲಾಟ,"ಲಲಾಟ, ಹಣೆ (ಭವಲಾಲಾಟ ವಿಲೋಚನಾಗ್ನಿಶಿಖೆಯಿಂ ಬೆಂದಳ್ಕಿ ಮತ್ತಂ ಮನೋಭವಂ ಎೞ್ಚತ್ತೊಡೆ: ಪಂಪಭಾ, ೭. ೨೪)"
ಲಾಲಾಂಬು,"ಜೊಲ್ಲಿನ ರಸ (ಕರಿಶೀಕರಕರಮದಜಳ ತುರಂಗಲಾಲಾಂಬುಸೇಕದಿಂದೞದುೞದಿರ್ದ ರಜಂ ನರೇಂದ್ರಚಾಮರಮರುದಭಿಹತಿಯಿಂ ತೆರಳ್ದು ತೂಳ್ದತ್ತಾಗಳ್: ಆದಿಪು, ೧೧. ೩೮)"
ಲಾಲಿತ,"ಪ್ರೀತಿಯಿಂದ ಕೂಡಿದ (ಗುರುಗಂ ಗುರುವೆಂದೊದವಿದ ಪೆಂಪಿದು ನಿನ್ನೊಂದುದಯದಿನಾಯ್ತು ಅಮರಮೌಳಿ ಲಾಲಿತಚರಣಾ: ಆದಿಪು, ೮. ೯)"
ಲಾವಕ,"ಒಂದು ಹಕ್ಕಿ, ಲಾವಗೆ (ಕ್ರಕರ ಕಪಿಂಜಳ ತಿತ್ತಿರಿ ಚಕೋರ ಹಾರೀತ ಕುರವ ಕಾರಂಡವ ಲಾವಕ ಜೀವಂಜೀವಕ ಶಾರಿಕಾದಿಗಳ್ ವಿಹಗಜಾತಿಯಕ್ಕುಂ ಪಲವುಂ: ಅಭಿಧಾವ, ೧. ೯. ೨೧)"
page,9
ಲಾವಗೆ,"ಒಂದು ಹಕ್ಕಿ, ಪತಂಜಲ (ತಗರಾಗಿ ತಾಗಿಯುಂ ಲಾವಗೆಯಾಗಿ ಕಾದಿಯುಂ ತಮತಮಗಿಂತು ಚಿತ್ತಮಱದು ಓಲಗಿಪರ್ ದಿವಿಜರ್ ಕುಮಾರನಂ: ಮಲ್ಲಿನಾಪು, ೧೩. ೫೦)"
ಲಾವಣಕ,"ಉಪ್ಪಿನಕಾಯಿ (ಎಳೆಮಾವಿನ ಮಿಡಿ ಮಾಗುಳಿ ಮೆೞಸಿನ ಕರೆ ಬೆತ್ತ ಲಟ್ಟೆಯ ಈಳೆಯ ಗೊಲೆಯಿಂದಳವಟ್ಟಿರೆ ಲಾವಣಕಂಗಳನಿಕ್ಕಿದರಾಗಳ್ ಅೞಯಿಂದಂಗನೆಯರ್: ಸುಕುಮಾಚ, ೧೦. ೩೦)"
ಲಾವಣಿಗೆ,"ಉಪ್ಪಿನಕಾಯಿ (ಪೂರಿಗೆ ಇಡ್ಡಲಿಗೆ ಸೋದಿಗೆ ಲಾವಣಿಗೆ ಘೃತಪೂರಂ ಲಡ್ಡುಗೆ ಮಂಡಗೆ ಮೊದಲಾಗೊಡೆಯ ಪದಿನೆಂಟುಂ ತೆಱದ ಭಕ್ಷ್ಯರೂಪಂಗಳುಮಂ: ವಡ್ಡಾರಾ, ಪು ೭೮ ಸಾ ೧೬)"
ಲಾವುಕ,"ಲಾವಗೆ ಹಕ್ಕಿ (ಇದೆ ಚಕಿತ ಲಾವುಕಸ್ವನಂ ಇದೆ ಹರಿನಖಭಿನ್ನಕುಂಬ ಕುಂಜರರವಂ ಇಂತಿರೆ ಕುರರಕುಲಸ್ವನಂ ಇಂತಿದೆ ಕುಕ್ಕುಟರಭಸಂ ಇದೆ ಕಪಿಂಜಲನಿನದಂ; ಕಾದಂಬ, ೧. ೧೩೨)"
ಲಾಸಕಿ,"ನರ್ತಕಿ (ಅಂಗಜಲಾಸ್ಯಲೀಲೆಯಂ ಕ್ಷಿತಿಪನ ಚಿತ್ತವೃತ್ತಿಗುಪದೇಶಿಪ ಲಾಸಕಿಯಂತೆ ತೋಱದಳ್: ಚಂದ್ರಪ್ರಪು, ೩. ೮೩)"
ಲಾಸಿಕಾ,"ಲಾಸಕಿ (ಮದಮಯೂರೀಲಾಸಿಕಾರಂಗಮಂ .. .. ಶೀತಕೋಶ ಗುಹೆಯಂ ಪೊಕ್ಕಂ ಮಹೀವಲ್ಲಭಂ: ಲೀಲಾವತಿ, ೪. ೧೬)"
ಲಾಸಿಕೆ,"ಲಾಸಕಿ (ಕಣ್ಗೊಳಿಸಿದಳ್ ಇಂದುಕಾಂತೆ ಮಣಿಮಂಗಳ ರಂಗದೊಳ್ ಅಬ್ಜನಾಳಮಂ ಸೆಳೆವಿಡಿದ ಅಂಗಜನ್ಮ ಜಯಲಕ್ಷ್ಮಿಯ ಲಾಸಿಕೆಯೀಕೆಯೆಂಬಿನಂ: ಮಲ್ಲಿನಾಪು, ೪. ೩೯)"
ಲಾಸ್ಯ,"ಲಲಿತನರ್ತನ (ಕವಿತಾರಸವಂ ಮೂಢಂ ತವೆ ಲಾಸ್ಯದ ಚೆಲ್ವಂ ಎಸೆವನಂಧಂ .. .. ಬಲ್ಲನೆ: ತ್ರಿಷಷ್ಟಿಪು, ೧. ೨೭)"
ಲಾಳವಿಂಡಿಗೆ,"ಅಗುಳಿ (ದಿಶಾಧಿಪರ್ ದಿಗಿಭಸಂಹತಿಯಂ ಮನಮೊಲ್ದು ಪಾಱಸಲ್ಕಿಕ್ಕಿದ ಲಾಲವಿಂಡಿಗೆಯ ಮಾೞ್ಕೆಯೊಳಿರ್ದುದು ವಿಂಧ್ಯಪರ್ವತಂ: ವರ್ಧಮಾಪು, ೧೬. ೫)"
ಲಾಳಾಜಳ,"ಜೊಲ್ಲು (ತುರಂಗಮ ಲಾಳಾಜಳದ ಪೊನಲ್ ತೆಮಳ್ಚಿ ತೊಳೆವುದು ತದೀಯ ಗೇಹಾಂಗಣದೊಳ್: ನೇಮಿನಾಪು, ೩. ೮೭)"
ಲಾಳೆ,"ಲಾಲಾಂಬು (ಕೊರೆವೊಡೆ ಬೆಟ್ಟುಗಳ್ ಬಿರಿವುವು ಉಣ್ಮುವ ಲಾಳೆಯ ಲೋಳೆಗಳ್ ಪೊನಲ್ವರಿವುವು ಕೆಮ್ಮಿ ಕುಮ್ಮಿದೊಡೆ ತೋಳೊಳೆ ಜೀವವಿಯೋಗಮಪ್ಪುದು: ಪಂಪಭಾ, ೪. ೧೦೦)"
ಲಾೞ,"ಲಾಟದೇಶ (ತಱಸಂದು ಲಾೞದೊಳ್ ತಳ್ತಿಱದೇಱಂ ಪೇೞೆ ಕೇಳ್ದು ಮಂಡಲಮಿನ್ನುಂ ತಿಱುನೀರಿಕ್ಕುವುದೆನಿಸಿದ ತಱಸಲವಿನ ಚಲದ ಬಲದ ಕಲಿ ನರಸಿಂಹಂ: ಪಂಪಭಾ, ೧. ೩೩)"
ಲಿಕುಚ,"ಗಜನಿಂಬೆ, ಹೇರಿಳೆ (ವಕುಳ ಪಾಟಳ ಅಶ್ವತ್ಥಬ್ರಾತಂ ಲಿಕುಚ ನಾಳಿಕೇರದ್ರುಮಜಾತಂ: ಸುಕುಮಾಚ, ೧೦. ೫೬)"
ಲಿಂಗಜ,"ಇಂದ್ರಿಯಜನ್ಯಜ್ಞಾನ (ಶ್ರುತಭೇದಂ ತದ್ಭೇದ್ವಿತಯಂ ಲಿಂಗಜಮುಮಾವಗಂ ಶಬ್ದಜಮುಂ ಅಲ್ಲಿ ಲಿಂಗಮನೇಕಭೇದಮನಂಗೀಕರಿಸಿರ್ಕುಮಾವಗಂ: ಚಂದ್ರಪ್ರಪು, ೧೪. ೪೩)"
ಲಿಂಗವಿಚ್ಛಿತ್ತಿ,"ಮರ್ಮಾಂಗವನ್ನು ಕತ್ತರಿಸುವುದು (ಗುರುತಳ್ಪಗತಂಗೆ ಆಯುಧದಿಂದಕಟ ಲಿಂಗವಿಚ್ಛಿತ್ತಿ ಗಡ: ಸಮಯಪ, ೧೧. ೭೩)"
ಲಿಪಿ,"ಬರೆಯುವ ಅಕ್ಷರ (ಲಿಪಿಯುಂ ಲಿಖಿತಾಕ್ಷರಾಳಿನ್ಯಾಸಂ: ಅಭಿಧಾವ, ೧. ೧೧. ೫೯)"
ಲಿಪಿವಿಧಾನ,"ಬರೆಯುವ ಕ್ರಮ (ಸೇವಾಧರ್ಮೋಚಿತಮೆನಿಸುವ ಕರ್ಮಮುಮಂ ಅನೇಕ ಲಿಪಿವಿಧಾನಾಧೀನಮಪ್ಪ ಮಷಿಯುಮಂ .. .. ಪಡೆದು: ಆದಿಪು, ೮. ೬೪ ವ)"
ಲಿಪಿಸಂಖ್ಯಾನಸಂಗ್ರಹ,"[ಜೈನ] ಒಂದು ಗರ್ಭಾನ್ಯ ಕ್ರಿಯೆ (ಲಿಪಿಸಂಖ್ಯಾನಸಂಗ್ರಹ ಉಪನಯನಬ್ರತಚರ್‍ಯ .. .. ಯೋಗತ್ಯಾಗಾಗ್ರನಿರ್ವೃತಿಯೆಂಬ ಅಯ್ವತ್ತುಮೂಱು ಗರ್ಭಾದಿರ್‍ವಾಣಪರ್‍ಯಂತಂಗಳಪ್ಪ ಗರ್ಭಾನ್ವಯಕ್ರಿಯೆಗಳಂ: ಆದಿಪು, ೧೫. ೧೫ ವ)"
ಲೀಲಾಕಿಳಕಿಂಚಿತ ಲಲಿತ ವಿಹ್ವದ್ ವಿಳಾಸ ವಿಚ್ಛಿತ್ತಿ ವಿಭ್ರಮಾದಿ ಗುಣಂಗಳ್,"ಸ್ತ್ರೀಯರ ಹತ್ತು ಶೃಂಗಾರಭಾವಗಳು (ಜಳಕೇಳಿಯೊಳ್ ಅಧಿಪನೆರ್ದೆಗೊಳಿಸಿದುವು ಅಂತಃಪುರೀ ಜನಂಗಳ ಲೀಲಾಕಿಳಕಿಂಚಿತ ಲಲಿತ ವಿಹ್ವದ್ ವಿಳಾಸ ವಿಚ್ಛಿತ್ತಿ ವಿಭ್ರಮಾದಿ ಗುಣಂಗಳ್: ಆದಿಪು, ೧೧. ೧೪೨)"
ಲೀಲಾಕಿಳಕಿಂಚಿತ ಲಲಿತ ವಿಹ್ವದ್ ವಿಳಾಸ ವಿಚ್ಛಿತ್ತಿ ವಿಭ್ರಮಾದಿ ಗುಣಂಗಳ್,"ಸ್ತ್ರೀಯರ ಹತ್ತು ಶೃಂಗಾರಭಾವಗಳು: ಲೀಲಾ, ವಿಲಾಸ, ವಿಚ್ಛಿತ್ತಿ, ವಿಭ್ರಮ, ಕಿಲಕಿಂಚಿತ, ಮೋಟ್ಟಾಯಿತ, ಕುಟ್ಟಮಿತ, ಬಿಬ್ಬೋಕ, ಲಲಿತ, ವಿಹೃತ (ಜಳಕೇಳಿಯೊಳ್ ಅಧಿಪನೆರ್ದೆಗೊಳಿಸಿದುವು ಅಂತಃಪುರೀ ಜನಂಗಳ ಲೀಲಾಕಿಳಕಿಂಚಿತ ಲಲಿತ ವಿಹ್ವದ್ ವಿಳಾಸ ವಿಚ್ಛಿತ್ತಿ ವಿಭ್ರಮಾದಿ ಗುಣಂಗಳ್: ಆದಿಪು, ೧೧. ೧೪೨)"
page,10
ಲೀಲಾಜಲಾಶಯ,"ಆಟಕ್ಕಾಗಿ ನಿರ್ಮಿಸಿದ ಕೊಳ (ನಾನಾಭವನವಿನ್ಯಾಸ ಉದ್ಯಾನ ಲೀಲಾಜಲಾಶಯಂಗಳುಮಂ .. .. ಮಾಡಿ: ಆದಿಪು, ೮. ೬೩ ವ)"
ಲೀಲಾಂದೋಳ,"ಉಯ್ಯಾಲೆ (ಲೀಲಾಂದೋಳಂ ಪ್ರಖ್ಯಾತಂ ಚಾಂಡಾಳ ವಲ್ಲಕೀಪಯಾಯಂ: ಅಭಿಧಾವ, ೧. ೧೦. ೩೮)"
ಲೀಲಾಯಿತ,"ಲೀಲೆಯುಂಟಾಯಿತೋ (ಕುಲಾಲ ಕರನಿರ್ಭರ ಭ್ರಮಿತ ಚಕ್ರ ಲೀಲಾಯಿತಂ: ಪಂಪಭಾ, ೪. ೨೭)"
ಲೀಲಾಸರ,"ಲೀಲಾಜಲಾಶಯ (ಇನ್ನದಲ್ತೆ ನೆರೆದಿರ್ಬರಿರ್ದ ಕೃತಕಾಚಳಂ ಚೆಲ್ವನಪ್ಪಿದೇ ಕನಕಪದ್ಮಿನೀನಿಳಯಮೆನ್ನ ಲೀಲಾಸರಂ: ಆದಿಪು, ೪. ೮)"
ಲೀಲೆ,"ಸಂತೋಷ (ಲೀಲೆಯಿಂದುಡಿಸಿ ದಿವ್ಯವಸ್ತ್ರಮಂ ಸೋಲೆ ಕತ್ತುರಿಯ ಬೊಟ್ಟನಿಟ್ಟು: ಧರ್ಮಾಮೃ, ೩. ೫); ಆಟ (ಲೀಳೆಯೊಳೆ ಮಳಲ ಜಗಲಿಯ ಮೇಲೆ ಸರೋಜಾತಸಖಗೆ ಮಿಗಿಲೆನಿಸುವ .. .. ಬಾಲಕನಂ ನಲಿಯುತಿರ್ದನಂ ಕಂಡಾಗಳ್: ಧರ್ಮಾಮೃ, ೧೦. ೧೦೪)"
ಲೀಲೋತ್ತಾರಿತ,"ಸುಲಭವಾಗಿ ಗೆದ್ದ (ಲೀಲೋತ್ತಾರಿತ ರಿಪುನೃಪಾಲ ಸಾಮಂತ ಸೀಮಂತಿನೀ ಸೀಮಂತರಪ್ಪ ಮಹಾಸಾಮಂತರಿಂದಮವಧಾರಿತ.. .. ವಾರಣಂಗಳಿಂದಂ: ಆದಿಪು, ೧೪. ೪೩ ವ)"
ಲೀಳೆ,"ಸಂತಸ (ಲೀಳೆಯನಪ್ಪುಕೆಯ್ದು ನಯನೋತ್ಸವಮಂ ದಯೆಗೆಯ್ವ ಗಾಡಿಯಿಂದೇಳಿಸಿ ಕಾಮಕಲ್ಪಲತೆಯಂ ಪರಿಪೂರ್ಣಕಳಾವಿಳಾಸದಿಂದೇಳಿಸಿ ಚಾರುಚಂದ್ರಕಲೆಯಂ ನೆರಲೆವೆರ್ಚಿಸಿದಳ್: ಪಂಪರಾ, ೪. ೩೨)"
ಲುಂಗ,"ಮಾದಲ (ಕಕುಭ ಅಶೋಕ ಕದಂಬ ಲುಂಗ ಲವಲೀ ಭೂರ್ಜ ಆರ್ಜುನ ಅನೋಕಹ ಪ್ರಕರಂ: ಪಂಪಭಾ, ೫. ೮೦);"
ಲುಂಟಾಕ,"[ಲುಂಠಾಕ] ಕಳ್ಳ (ಘನಬಾಹಾಬಲವರ್ಗಮುರ್ವಿದ ಜಗತ್ ಲುಂಠಾಕನಪ್ಪ ಅಶ್ವಕಂಠನ ಶೀರ್ಷಾಂಬುಜಮಂ.. ..ಮೆರ್ಚೆ ಜಯಮಂ ಕೈಕೊಂಡೆ: ಶಾಂತೀಶ್ವಪು, ೫. ೩೦)"
ಲುಂಟಿತ,"ಅಪಹರಿಸಿದ (ಪ್ರಭಾಲುಂಟಿತ ಶೂರ ಸಾರಗುಣನಾರ್ಳವಂ ಅದಂ ಕಲಿ ಶೂರಸೇನಂ: ನೇಮಿನಾಪು, ೪. ೬೯)"
ಲುಂಠನ,"ಅಪಹರಣ, ದರೋಡೆ (ಭಾರ್ಗವಂಗೆ ತಾನೆ ಭಾರ್ಗವನಾಗಿ ಯುವರಾಜಕಂಠಿಕಾಪರಿಕಲಿತ ಕಂಠಲುಂಠನುಂ ಆಗಿ: ಪಂಪಭಾ, ೧. ೬೮ ವ)"
ಲುಂದು,"ಮಲಗು, ನಿದ್ರಿಸು (ಇರುಳ್ ಕಳ್ಳರ್ ವಂದು ಆಕೆಯ ಲುಂದಿದ ಮನೆಯೊಳ್ ಕನ್ನಮಿಕ್ಕೊದೊಡೆ: ವಡ್ಡಾರಾ, ಪು ೧೯, ಸಾ ೨): ಸಂಭೋಗಿಸು (ಬಳಸುವ ಬೇಟದೊಳ್ ಮೊಳೆತ ಗೊಟ್ಟಿಯೊಳ್ ಇರದೆಲೆವೋದ ಲುಂದಿನೊಳ್ ಬಳೆದ ವಿಯೋಗದೊಳ್: ಆದಿಪು, ೧೨. ೨೦); ಸಂಭೋಗ (ಅಮರ್ದಿನ ಧಾರೆಯಂತೆ ನುಡಿಯಿಂಪು ಅಮರ್ದಂ ತಳಿದಂತೆ ಸೋಂಕಿನಿಂಪು ಅಮರ್ದಿನ ಪೂರದಂತೆ ಪದದಿಂಪು ಅಮರ್ದಂ ಕುಡಿದಂತೆ ಲುಂದಿನಿಂಪು: ಆದಿಪು, ೧೨. ೨೭)"
ಲುಂದುವೋವರಿಗೆ,"ಮಲಗುವ ಮನೆ (ವಾಮರಥಂ ಕರುಮಾಡದೇೞನೆಯ ನೆಲೆಯೊಳ್ ತನ್ನ ಲುಂದುವೋವರಿಗೆಯ ಪುಡಿಕೆಯೊಳ್ ಇಟ್ಟು ಎಲ್ಲಾ ಕಾಲಮುಂ .. .. ಅರ್ಚಿಸುತ್ತಂ ಪೊಡೆಮಡುತ್ತಂ ಇರ್ಕ್ಕುಂ: ವಡ್ಡಾರಾ, ಪು ೧೨೩, ಸಾ ೮);"
ಲುಬ್ಧ,"ಲೋಭಗೊಂಡ[ವನು], ಲೋಭಿ (ನೃಪರತ್ನಂ ದಾನದಿಂ ಲುಬ್ಧರಂ ಅನುನಯದಿಂ ಕ್ರುದ್ಧರಂ ಯುದ್ಧದೊಳ್ ಮುನ್ನಪಮಾನಬೆತ್ತರಂ .. .. ತನಗೆ ವಶಂಮಾಡಿ: ಮಲ್ಲಿನಾಪು, ೩. ೧೦)"
ಲುಬ್ಧಕ,"ಆರ್ದ್ರಾ ನಕ್ಷತ್ರ (ನೆಗೞ್ದಾರ್ದ್ರೆಗೆ ಲುಬ್ಧಕಾಹ್ವಯಂ ವರ್ತಿಸುಗುಂ: ಅಭಿಧಾವ, ೧. ೧. ೮೦); ಬೇಡ (ವಿಷಯವಿಷದ್ರುಮಕಂದಳಿಯುಂ ಇಂದ್ರಿಯಲುಬ್ಧಕ ಸ್ವಚ್ಛಂದ ವಿಹಾರಗಹನಭೂಮಿಯುಂ: ಆದಿಪು, ೧೪. ೧೨೨ ವ)"
ಲುಬ್ಧಕಿ,"ಬೇಡಿತಿ (ಸನ್ನುತತರ ಮುಗ್ಧ ಲುಬ್ಧಕಿನಿಜೇಕ್ಷಣದಿಂ ಬೆಳಗಾಗಿ ತೋಱೆ: ತ್ರಿಷಷ್ಟಿಪು, ೨೭. ೪೦)"
ಲುಲಾಯ,"ಕೋಣ, ಮಹಿಷ (ವಿವಾದಿಸಿ ಕರಂ ಸೋಲ್ತಲ್ಲಿ ತದ್ಭಂಗಚಿತ್ತನವಂ ಮೞ ಲುಲಾಯಮಾಗಿ ಜನಿಸಿರ್ದು: ಶಾಂತೀಶ್ವಪು, ೫. ೬೫)"
ಲುಲಾಯಚ್ಛವಿಕ,"ಕೋಣದ ಬಣ್ಣವುಳ್ಳ, ಕಪ್ಪು (ಯಮೋಚ್ಚೈರ್ಲುಲಾಯಚ್ಛವಿಕಂ .. .. ದೆಸೆದಸೆಯಂ ಮರ್ಬು ಪರ್ಬಿತ್ತಗುರ್ಬಿಂ: ಲೀಲಾವತಿ, ೧೦. ೨೭)"
ಲುಲಿತ,"ಅಲುಗಾಟ (ತಳಿರ್ಗಳ ಚಾಳೆಯಂ ಎಳಲತೆಗಳ ಲುಳಿ ತಿಳಿಗೊಳದ ತೆರೆಯ ತಾಳಂ ಪೊಸ ಪೂಗಳ ನೋಟಮಾಗೆ: ಯಶೋಧಚ, ೪. ೩)"
ಲುಳಿತ,"ಲುಲಿತ (ನೋಡಿ ನಾಡೆ ಮನಂಗೊಂಡನಿಳೇಶ್ವರಂ ಲುಳಿತಮತ್ಸ್ಯಾಪಾಮಗೆಯಂ ಗಂಗೆಯಂ: ಆದಿಪು, ೧೧. ೫೬); ಸಿಂಪಡಿಸು (ಮಲಯಜ ರಸಲುಳಿತ ಕದಳೀದಳವ್ಯಜನ ಮಂದಮಾರುತಾಂದೋಳನದಿಂ ಎಂತಾನುಂ ಮೂರ್ಛೆಯಿಂದೆೞ್ಚಱಸಿ: ಆದಿಪು, ೩. ೨೩ ವ); ಕೊಂಕಾದ (ಬಳಸಿರ್ದ ಮದಾಳಿಸಂಕುಲಂ ವಿಷಯಾಂಗನಾಲುಳಿತ ಕುಂತಳದಂತೆವೊಲ್ ಒಪ್ಪಿ ತೋಱುಗುಂ: ಪಂಪಭಾ, ೧. ೫೩); ಮೇಲೆದ್ದ, ಕೆದರಿದ (ಆಗಳ್ ಚಿತ್ರರಥನಂದನೆ ತುರಗಖುರಲುಳಿತ ಲುಳಿತಧೂಳೀ ಧೂಸರಮಪ್ಪ ಭವದ್ಗಮನಮಾರ್ಗಮಂ ನೋಡುತ್ತುಮಿರ್ದು; ಕಾದಂಸಂ, ೫. ೮೪ ವ)"
page,11
ಲುಳಿತಾಳಕ,"ಅಲುಗಾಡುವ [ಕೆದರಿದ] ಮುಂಗುರುಳು, (ಪಲವುಮಂದದ ಚೆಂದದ ಚಿನ್ನಪೂಗಳಿಲ್ಲದೆ ಲುಳಿತಾಳಕಂ ಕ್ವಣಿತ ನೂಪುರಮಿಲ್ಲದೆ ಪಾದಪದ್ಮಮೊಪ್ಪಿದುದು: ಆದಿಪು, ೩. ೪೮)"
ಲುಳಿತಾಳಕಿ,"ಕೆದರಿದ ಕೂದಲುಳ್ಳವಳು (ತಾಳದ ಲಯಮಂ ನಿಱ ನೀಳಾಳಕಮಾರದ ಪೊದಳ್ದ ಮುತ್ತೆಂಬಿವು ಮುಂಮೇಳಿಸಿ ಕೈಕೊಂಡುವು ಲುಳಿತಾಳಕಿ ಕೈಕೊಂಡಳೆಂಬುದೇನಚ್ಚರಿಯೇ: ಆದಿಪು, ೯. ೨೪)"
ಲುಳಿತಾಳಕೆ,"ಕೆದರಿದ {ಅಲುಗಾಡುವ] ಕೂದಲಿನವಳು (ಅದಱ ಪೊದಳ್ದು ನೀಳ್ದ ಲುಳಿತಾಳಕೆ ತನ್ನ ವಕ್ತ್ರಪದ್ಮದಿನೊಸೆದಾಂತೊಡೆ: ಪಂಪಭಾ, ೩. ೭೬)"
ಲೂನ,"ಮುರಿಯಲ್ಪಟ್ಟ (ತದೇಕತ್ವಗ್ರಾಹಕಪ್ರತ್ಯಭಿಜಾನಮುಂ ಲೂನ ಪುನರ್ಜಾತ ನಖ ಕೇಶಾದಿಗಳೊಳ್ ಪೂರ್ವಾಪರೈಕತ್ವಮಿಲ್ಲದಲ್ಲಿಯುಂ ಕಾಣಲಕ್ಕುಂ: ಆದಿಪು, ೨. ೯ ವ)"
ಲೆಂಕ,"ನಿಷ್ಠಾವಂತ ಸೇವಕ, ಭೃತ್ಯ (ನಿಂದ ತುೞಲಾಳ್ಗಳನಾಂ ತಱದು ಒಕ್ಕಲಿಕ್ಕದಿರ್ದೊಡೆ .. .. ನಚ್ಚಿನ ನಿನ್ನ ಲೆಂಕನೇ: ಕಬ್ಬಿಗಕಾ, ೧೮೭)"
ಲೆಂಕಿ,"ಸೇವಕಿ (ಪ್ರಧಾನರುಂ ಪರಿಚಾರಕರುಂ ಪೆರ್ಗಡೆಗಳುಂ ಲೆಂಕದಂಡರುಂ ಸಾಮಂತರುಂ .. .. ಪೆರ್ಚಿ ಮೇಗುಮೆಯ್ಯಱಯದಂತೆ ರಾಗಿಸಿ ತಮ್ಮೊಳಿಂತೆಮದರ್: ಧರ್ಮಾಮೃ, ೮. ೧೨೪ ವ)"
ಲೆಕ್ಕ,"ಎಣಿಕೆ (ನುಡಿಯಲಕ್ಕುಮೆ ಪೂಗಳ ಲೆಕ್ಕಮಂ: ಆದಿಪು, ೧೦. ೧೦೫); ಪರಿಗಣನೆ (ತಾಮೆ ತಮ್ಮ ಮನದೊಳ್ ಸರ್ವಜ್ಞರೆಂದಿರ್ಪ ಕಬ್ಬಿಗರುಂ ಕಬ್ಬಿಗರೆಂಬ ಲೆಕ್ಕದೊಳಗೇಂ ಭೂಭೃತ್ಸಭಾಭೂಷಣಂ: ನೇಮಿನಾಪು, ೧. ೩೫)"
ಲೆಕ್ಕಂಗೊಳ್,"ಎಣಿಕೆಮಾಡು (ಶಾರ್ದೂಲಾಭೀಲವನಂಗಳೊಳ್ ತಿರಿಪಿದೀಯುರ್ಕೊಂದೆ ಲೆಕ್ಕಂಗೊಳಲ್ ಕಾಲಂ ಸಾಲವೆ: ಪಂಪಭಾ, ೯. ೨೨)"
ಲೆಕ್ಕಣಿಕೆ,"[ಲೇಖನೀ, ಲೇಖನಿಕಾ] ಬರೆಯುವ ಸಾಧನ (ತರಳಾಪಾಂಗವಿಳಾಸಸ್ಪುರಿತಮೆ ಲೆಕ್ಕಣಿಕೆಯಾಗೆ ನಲ್ಲಳ್ ಮುನ್ನಂ ಬರೆದತನುಚರಿತಮೀಗಳ್ ಬರೆದಂತಿರ್ಪುದು ಮನ್ಮನಃಪುಸ್ತಕದೊಳ್: ಆದಿಪು, ೪. ೧೪)"
ಲೆಕ್ಕಮುಮಂ ಪೊಕ್ಕಮುಮಂ,"ಇವು ಪ್ರತಿಧ್ವನಿಪದಗಳು, ಲೆಕ್ಕಪೊಕ್ಕಗಳನ್ನು (ಉಳ್ಳ ಓದುಗಳೊಳಗೆ ಎನಿತಱವುಳ್ಳರ್ಗಂ ತಿಳಿಪಲರಿಯದೆನಿಪ ಎಡೆಗಳುಮಂ ತೆಳ್ಳಿಗಿರೆ ತಿಳಿಪುಗುಂ ಬೆಸಗೊಳ್ಳ ಗುಣಾರ್ಣವನ ಲೆಕ್ಕಮಂ ಪೊಕ್ಕಮುಮಂ: ಪಂಪಭಾ, ೨. ೩೫)"
ಲೆಕ್ಕಮೇ,"ಗಣನೀಯನೇ, ಅಲ್ಲ ಎಂಬರ್ಥ (ಬೀಗಿ ಪೊಟ್ಟಳಿಸಿ ನೆಗೞ್ತೆಗಾಟಿಸುವ ದುಷ್ಕವಿಯುಂ ಕವಿಯೆಂಬ ಲೆಕ್ಕಮೇ: ಪಂಪಭಾ, ೧. ೧೨)"
ಲೆಕ್ಕವಣಿಗೆ,"ಲೆಕ್ಕದ ವಿವರ (ನವಕಳಿಕಾಂಕುರಪ್ರಕರಮಂ ನವಕೋಕಿಲಕುಟ್ಮಲಂಗಳಂ .. ..ಅಂಗಜಂಗೆ ಲೆಕ್ಕವಣಿಗೆದೋಱುವಂತೆಸೆದು ತೋಱದುವಂದಿನ ಬಂದ ಮಾವುಗಳ್: ಅಜಿತಪು, ೬. ೨೪)"
ಲೆಕ್ಕವಲಗೆ,"ಲೆಕ್ಕ ಬರೆಯುವ ಹಲಗೆ (ಬರೆಯಲ್ಕಾರ್ಪರೆ ಜೀವವನೆಲ್ಲಂ ಲೆಕ್ಕವಲಗೆ ತಾನನಿತುಂಟೇ: ಸಮಯಪ, ೧೦. ೧೨೭)"
ಲೆಕ್ಕಿಗ,"ಕರಣಿಕ (ಅಱತದಲ್ಲಿ: ಜೋಯಿಸಿಗಂ ಲೆಕ್ಕಿಗಂ ಪೊಲಂಬಿಗಂ: ಶಬ್ದಮದ, ೨೦೮ ಪ್ರ); ವಿದ್ವಾಂಸ (ಎಱಗುವನರುಹಂಗೆ ಉೞದರ್ಗೆಱಗಂ ಕನಸಿನೊಳಂ ಓದನಲ್ಲದೆ ಮೆಚ್ಚಂ ಮಱೆದುಂ ಪೆಱವೆಣ್ಣೊಳ್ ನೆರೆದಱಯಂ ಲೆಕ್ಕಿಗರ ಪಿರಿಯನೆನಿಪ ಆಂಡಯ್ಯಂ: ಕಬ್ಬಿಗಕಾ, ೯)"
ಲೆಕ್ಕಿಗರ ಪಿರಿಯ,"ಕರಣಿಕರ ಮುಖ್ಯಸ್ಥ (ಪೆಱವೆಣ್ಣೊಳ್ ನೆರೆದಱಯಂ ಲೆಕ್ಕಿಗರ ಪಿರಿಯಂ ಎನಿಪ ಆಂಡಯ್ಯಂ: ಕಬ್ಬಿಗಕಾ, ೯)"
ಲೆಕ್ಕಿಗರರಸ,"ಲೆಕ್ಕಿಗರ ಪಿರಿಯ (ಗರುವಿಕೆಯನಾಂತ ಸಾವಂತಂಗಂ ಚೆಲ್ವುವರಿವ ಬಲ್ಲವ್ವೆಗಂ ಒಪ್ಪುವ ಲೆಕ್ಕಿಗರರಸನೊಗೆದಂ ಆಂಡಯ್ಯಂ: ಕಬ್ಬಿಗಕಾ, ೧೧)"
ಲೆಪ್ಪ,"[ಲೇಪ್ಯ] ಎರಕದ ಬೊಂಬೆ (ಹರಿನೀಳಭೂಮಿಯೊಳ್ ಕಪ್ಪುರವಳುಕಿನ ಲೆಪ್ಪದಂತೆ .. .. ಜಗುನೆಯೊಳ್ ಸಂಚರಿಸುವ ಹಂಸಂಬೊಲೆಸೆದಂ ಅಮರೋತ್ತಂಸಂ: ಮಲ್ಲಿನಾಪು, ೧೧. ೪೩)"
ಲೇಖ,"ಬರೆಹ, ಪತ್ರ (ಅಪನೀತಮುದ್ರೆಯಂ ಮಾಡಿ ತದಂತಸ್ಸ್ಥಿತಂಗಳಪ್ಪ ರತ್ನಾಭರಣಂಗಳಂ ತೋಱ ಕೋಶಾಧ್ಯಕ್ಷಹಸ್ತವಿನ್ಯಸ್ತಂಗಳ್ಮಾಡಿ ದೇವ ಲೇಖಮಿದೆಂದು: ಆದಿಪು, ೧೪. ೪೫ ವ)"
ಲೇಖಪತ್ರ,"ಬರೆದ ಓಲೆ (ಕರಂಡಕದೊಳಿರ್ದ ಲೇಖಪತ್ರಮಂ ತೋಱೆ ತಲೆಯೊಳಿಟ್ಟುಕೊಂಡು ಓಲೆಯಂ ಬಾಜಿಸಿ: ಚಾವುಂಪು, ಪು. ೩೮೨. ಸಾ. ೪)"
ಲೇಖಪ್ರತಾನ,"ದೇವತಾ ಸಮೂಹ (ವಿದ್ಯಾಧರ ಉವೀಶ್ವರಚಯಂ ಅವರಿಂ ಮೇಲೆ ಲೇಖಪ್ರತಾನಂ ಬರೆ: ಕರ್ಣನೇಮಿ, ೧೨. ೨೮೫)"
page,12
ಲೇಖವಾರ್ತೆ,"ಪತ್ರದಲ್ಲಿ ಬರೆದಿರುವ ವಿಷಯ (ಲೇಖವಾರ್ತಾಕರ್ಣನದೊಳ್ ಅತಿಕುಪಿತನುಂ ಸಮರಸನ್ನದ್ಧನುಮಾಗಿ ಬಂದು ದೂತರಂ ಕಳಿಪೆ ಭರತೇಶ್ವರಂ ಮುಳಿದು: ಚಾವುಂಪು, ಪು. ೧೯೯. ಸಾ. ೧೭)"
ಲೇಖವಾಹಕ,"ಓಲೆ ಒಯ್ಯುವವನು (ತದ್ಗಾಂಗೇಯಾಮಾತ್ಯಂ ಔತ್ಸುಕ್ಯದಿಂ ಲೇಖವಾಹಕಪುರಸ್ಸರಂ .. .. ಪೋಗಿ: ತ್ರಿಷಷ್ಟಿಪು, ೧೮. ೨೩ ವ)"
ಲೇಖವಾಹಕವೃತ್ತಿ,"ದೌತ್ಯ, ಸಂದೇಶವಾಹನ (ನಾಡುಂ ಬೀಡುಮಂ ಸೋಲ್ತು ಸೆಱೆಗೆವಂದು ಲೇಖವಾಹಕವೃತ್ತಿಯಂ ಪೂಣ್ದು ಬಿಡಿಸಿಕೊಂಡು ನಡೆಯುತ್ತಂ: ವರ್ಧಮಾಪು, ೨. ೪೪ ವ)"
ಲೇಖೆ,ಗೆರೆ (ಬಹುಧೂಮಲೇಖೆ ನಿಮಿರ್ದುವು ಮಿಹಿರಾಧ್ವದೊಳಾಂಜನೇಯನೊಡರಿಸೆ ಲಂಕಾದಹನಂ: ಪಂಪರಾ ೧೦. ೧೪೫)
ಲೇಲಿಹಾನ,"ಹಾವು (ತಂದುದೊ ಕೋಪಾಟೋಪದಿಂ ವಾಸುಗಿಗೆ ವಿಷಶಃಶೊಪಮಂ ಲೇಲಿಹಾನಂ: ನೇಮಿನಾಪು, ೮. ೩೩)"
ಲೇವಣ,"ಪದಕ, ಸರ (ಪದೆದಳವಟ್ಟ ಚಿನ್ನದುಡಿಯಂ ಪೊಸ ಲೇವಣದಿಂ ಪೊದಳ್ದು: ತ್ರಿಷಷ್ಟಿಪು, ೨೪. ೨೫೨)"
ಲೇಶ್ಯಾ,"[ಜೈನ] ಕರ್ಮಸಂಬಂಧವಾದ ಬಣ್ಣಗಳು ಆರು: ಕೃಷ್ಣ, ನೀಲ, ಕಪೋತ, ಪೀತ, ಪದ್ಮ, ಶುಕ್ಲ; ಇವು ಕ್ರಮವಾಗಿ ಆಲಸ್ಯ, ಬುದ್ಧಿಹೀನತೆ, ಅವಿವೇಕ, ವಿಷಯಲಂಪಟತೆ, ಅಭಿಮಾನ, ಕಾಪಟ್ಯ, ಅತಿನಿದ್ರೆ ಇವುಗಳಿಗೆ ಕಾರಣ (ಅಂತವಿಶ್ರಾಂತ ಚತುಃಪ್ರಕಾರಧರ್ಮಚಿಂತಾಪರಂ ವಿಶುದ್ಧ ಲೇಶ್ಯಾಪರಿಣಾಮಪರಿಪೂರ್ಣಂ ಅಪ್ರಮತ್ತಗುಣಸ್ಥಾನದೊಳ್ ನಿಂದು .. .. ನಾಲ್ಕುಂ ದರ್ಶನಘಾತಿಗಳುಮಂ ಪರಿವಿಡಿಯಿಂ ಕಿಡಿಸಿ: ಮಲ್ಲಿನಾಪು, ೧೪. ೫೭ ವ)"
ಲೇಶ್ಯಾವಿಶುದ್ಧಿ,"[ಜೈನ] ಲೇಶ್ಯೆಯು ಮಂದವಾಗುತ್ತ ನಡೆದು ಇಲ್ಲವಾಗುವುದು (ಜ್ಞಾನಾದಿಪರಿಣಾಮಂಗಳೊಳ್ ನಿರತಿಶಯ ಲೇಶ್ಯಾವಿಶುದ್ಧಿಯಂ ತಾಳ್ದಿ: ಆದಿಪು, ೧೦. ೧೪ ವ)"
ಲೇಶ್ಯಾಶುದ್ಧಿ,"[ಜೈನ] ಕರ್ಮಸಂಬಂಧೀ ಬಣ್ಣಗಳ ನಾಶ (ಅಂತು ಪೊಱಗಣ ಒಳಗಣ ಎರಡುಂ ಲೇಶ್ಯಾಶುದ್ಧಿಯಂ ತಾಳ್ವಿ ತೞತೞಸಿ ಶೀತಳತಳದೊಳಗೆ ಬಳ್ವಳ ಬಳೆದು: ಶಾಂತಿಪು, ೯. ೩೩ ವ)"
ಲೇಸು,"ಶ್ರೇಯಸ್ಕರ ನಿಮ್ಮಡಿ ಕೊಲೆ ಸಾವುದು ಲೇಸಲ್ತೆ: ಪಂಪಭಾ, ೧೧. ೩೧)"
ಲೇಸುಗೆಯ್,"ಒಳ್ಳೆಯದನ್ನು ಮಾಡು (ಆ ಸುರೋತ್ತಮಂ ಸಂತಸದಿಂದೆ ಭಕ್ತಿವೆರಸಾಗಳೆ ಪೂಜಿಸಿ ಲೇಸುಗೆಯ್ದನಿನ್ನಂತುಟೆ ತನ್ಮಿನೀಂದ್ರಕೃತಮಂ ಮಱೆದಂದು ಕೃತಘ್ನನಾಗೆನೇ: ಸುಕುಮಾಚ, ೯. ೩೧)"
ಲೊಕ್ಕಿ,"ಒಂದು ಗಿಡ (ಪುಲುಗಿಲುಂ ಉತ್ತರಣೆಯುಮಂ ಅಂತೆ ಲೊಕ್ಕಿಯುಂ ಮತ್ತೆ ಮುತ್ತಂ ಆ ಎಕ್ಕೆಯುಮಂ ಕೊಲೆಯುಂ ಬನ್ನಿಯ ಮರನಂ ಕುಲದೆಯ್ವಮಿದೆಂದು ಕೊಂಡುಕೊನೆವರ್ ಮೂಢರ್: ಸಮಯಪ, ೯. ೫೭)"
ಲೊವೆ,"ಲೋವೆ, ಇಳಿಜಾರಾದ ಸೂರು (ತಳಿರ ನೆಲಗಟ್ಟು ಪೊಸದಳಿರರ್ಗಳ ಕಂಬಂ ತಳಿರ ಭಿತ್ತಿ ತಳಿರ್ಗಳ ಲೊವೆ: ಪಾರ್ಶ್ವನಾಪು, ೯. ೨೯)"
ಲೊಹಿತಾಂಗ,"ಕೆಂಪೇರಿದ ದೇಹವುಳ್ಳವನು (ಉದಯಗಿರಿ ಕಟಕ ಕುಹರ ಪರಿಕರ ನಿಶಾಕರಂ ಹರಿದಳಿತ ನಿಜಹರಿಣ ರುಧಿರನಿಚಯ ನಿಚಿತಮಾದಂತೆ ಲೋಹಿತಾಂಗನಾಗೆ: ಪಂಪಭಾ, ೪. ೪೯ ವ); ಅಂಗಾರಕ (ಕ್ಷಿತಿತನಯಂ ವಕ್ರಂ ಲೋಹಿತಾಂಗಂ ಅಂಗಾರಕಂ ಕುಜಂ: ಅಭಿಧಾವ, ೧. ೧. ೭೨)"
ಲೋಕ,"ಜನ, ಜಗ (ಲೋಕಂ ಜನಮುಂ ಜಗಮುಂ: ಅಭಿಧಾವ, ೩. ೧. ೨೦)"
ಲೋಕಜ್ಞ,"ಲೋಕದ ರೀತಿನೀತಿಗಳನ್ನು ಬಲ್ಲವನು (ನಿಮ್ಮಡಿಯಂ ಕಾಣಲ್ ಬಂದು ಲೋಕಜ್ಞರುಂ ಸೇವಾವಿಚಕ್ಷಣರುಂ ಅಪ್ಪುದಱಂದಂ .. .. ಅದೃಶ್ಯರಾಗಿ ನೋಡುತ್ತುಮಿರ್ದರ್: ಶಾಂತಿಪು, ೯. ೫೫ ವ)"
ಲೋಕನೇತ್ರ,"ಸೂರ್ಯ, ಚಂದ್ರ (ನಿಜನೇತ್ರಂ ಲೋಕನೇತ್ರಂ ನಿಜಭರಣಂ ಇಳಾಚಕ್ರಭರಾವಹಂ .. .. ಸುಪ್ರಮೋದಂ ಕುಡುಗೆ ಎಮಗೆ ಅತುಳಶ್ರೇಯಮಂ ಶೈಲಜೇಶಂ: ರಾಜಶೇವಿ, ೧. ೨)"
ಲೋಕಪಾಲ,"[ಜೈನ] ಪ್ರತಿಯೊಬ್ಬ ಇಂದ್ರನಿಗೂ ಪೂರ್ವಾದಿ ದಿಕ್ಕುಗಳ ರಕ್ಷಕರಾಗಿರುವ ದಿಕ್ಪಾಲರು (ಸೋಮ ಯಮ ವರುಣ ಕುಬೇರಪ್ರಮುಖ ಲೋಕಪಾಲಾಭಿಯೋಗ್ಯ ದಿಗ್ಗಜೇಂದ್ರ ದೇವವಿಹಾರಪ್ರಾಸಾದಾಭಿರಾಮಮುಂ: ಆದಿಪು, ೧. ೪೯ ವ); [ಜೈನ] ಒಂದು ದೇವತಾವರ್ಗ (ಸಾಮಾನಿಕ ತ್ರಾಯಸ್ತ್ರಿಂಶತ್ಪಾರಿಷದ ಆತ್ಮರಕ್ಷ ಲೋಕಪಾಳ ಅಭಿಯೋಗ್ಯ ಕಿಲ್ಬಿಷರೊಡನೆ: ಆದಿಪು, ೭. ೪೨ ವ) ತ್ರಾಯಸ್ತ್ರಿಂಶ ನರಸಿಂಹಶಾಸ್ತ್ರಿಗಳು ಅನುಮೋದಿಸಿರುವ ಪಾಠ]"
ಲೋಕಪೂಜ್ಯ,"ಲೌಕಿಕತೆಯ ದೃಷ್ಟಿಯಿಂದ ಹಿರಿದು (ಇವರ್ಗಳಿಂ ಈ ಭಾರತಂ ಲೋಕಪೂಜ್ಯಂ: ಪಂಪಭಾ, ೧೪. ೬೪)"
ಲೋಕಪೂರಣಕ್ರಿಯಾ,"[ಜೈನ] ಕೇವಲಿಗಳ ಆತ್ಮವು ಭೂಮಂಡಲದ ವಾಯುತ್ರಯದೊಡನೆ ಬೆರೆಯುವುದು (ವ್ಯಾಪ್ತಸಪ್ತಘನರಜ್ಜುಪ್ರಮಾಣಾಶೇಷ ಜಗತ್ಪ್ರದೇಶ ಲೋಕಪೂರಣ ಕ್ರಿಯಾಪರಿಸಮಾಪ್ತಿಯಂ ಮಾಡಿ: ಆದಿಪು, ೧೬. ೪೯ ವ)"
page,13
ಲೋಕಪ್ರತೀತ,"ಜಗತ್ಪ್ರಸಿದ್ಧ (ಲೋಕಪ್ರತೀತ ಸುಭಗವಿವೇಕಾಳಾಪಂ ಪ್ರಸನ್ನಮದುಮಿಂತಕ್ಕುಂ: ಕವಿರಾಮಾ, ೨. ೭೫)"
ಲೋಕಮೂಢತ್ವ,"ಮೂಢತ್ರಯಗಳಲ್ಲಿ ಒಂದು, ಅಕೃತ್ರಿಮ ಲೋಕಸ್ವರೂಪವನ್ನು ತಿಳಿಯದಿರುವುದು (ಮತಿವಂತಂ ಸಲೆ ದೇವಮೂಢತೆಯುಮಂ ಪಾಷಂಡಿಮೂಢತ್ವಮಂ ಸತತಂ ಲೌಕಿಕಮಪ್ಪ ಮೂಢತೆಯುಮಂ ನಿರ್ವ್ಯಾಜದಿಂ ಬಿಟ್ಟು: ಸಮಯಪ, ೯. ೨)"
ಲೋಕಲುಂಟಾಕ,"ಲೋಕಕ್ಕೆ ಪೀಡೆಯಾದವನು (ರಣಮೇರು ಲೋಕಲುಂಟಾಕ ನಿದಾಘತಾಪಹರವರ್ಷಣ ಮೇಘಂ ಉದಾತ್ತರಾಘವಂ: ಪಂಪರಾ, ೫. ೭೨)"
ಲೋಕವಾರ್ತೆ,"ಲೋಕರೂಢಿ (ಮದದ ನೀರೊಳೆ ಲೋಕವಾರ್ತೆಗೆ ಬೆಚ್ಚು ನೀರ್ದಳಿದಾಗಳ್: ಪಂಪಭಾ, ೧. ೪೩)"
ಲೋಕಾಕಾರ,"[ಜೈನ] ಅಧೋ, ಮಧ್ಯ, ಊರ್ಧ್ವ ವಿಭಾಗಗಳುಳ್ಳ ಲೋಕದ ಆಕಾರವು ಸೊಂಟದ ಮೇಲೆ ಎರಡೂ ಕೈಗಳನ್ನಿಟ್ಟು ಕಿಸುಗಾಲಿನಲ್ಲಿ ನಿಂತ ವ್ಯಕ್ತಿಯನ್ನು ಹೋಲುವಂಥದು (ಲೋಕಾಕಾರಮಂ ಅಭಿನಯಿಪಾಕಾರಂ ನೆಗೞೆ ನಿಂದು ವೈಶಾಖಸ್ಥಾನಾಕಾರದೊಳ್ ಮರುದ್ ವೃತನಾ ಕುಳಿಶಾಯುಧನದೊಂದು ಚೆಲ್ವಂ ಪಡದಂ: ಆದಿಪು, ೭. ೧೧೬)"
ಲೋಕಾಕಾಶ,"[ಜೈನ] ಷಡ್ದ್ರವ್ಯಗಳನ್ನು ಹೊಂದಿರುವ ಆಕಾಶಪ್ರದೇಶ (ಲೋಕಾಕಾಶಪ್ರದೇಶಪ್ರಮಾಣಪರಿಮಾಣಮುಂ ಅಸ್ಮದಾದ್ಯನುಮೇಯಮುಂ ಸರ್ವಜ್ಞಪ್ರತ್ಯಕ್ಷಗೋಚರಮಪ್ಪುದು ಮುಖ್ಯಕಾಲಂ: ಆದಿಪು, ೬. ೪೮)"
ಲೋಕಾಂತಂಬರಂ,"ಲೋಕದ ಕೊನೆಯವರೆಗೂ (ಅಂತು ವಸುಷೇಣನಾ ಲೋಕಾಂತಂಬರಮಳವಿ ಬಳೆಯೆ ಬಳೆದೆಸಕಮನೋರಂತೆ ಜನಂಗಳ ಕರ್ಣೋಪಾಂತದೊಳ್ ಒಗೆದೆಸೆಯೆ ಕರ್ಣನೆಂಬನುಮಾದಂ: ಪಂಪಭಾ, ೧. ೯೮)"
ಲೋಕಾಂತರ,"ಬೇರೆ ಲೋಕ (ತಲೆಯ ನೆಲೆಗೆ ಲೋಕಾಂತರಕೆ ಎಡೆಯಿಲ್ಲ ಎನಿಸೆ ಪೆರ್ಚಿದಂ ದನುತನಯಂ: ಪಂಪಭಾ, ೧೨. ೧೧)"
ಲೋಕಾಂತರಿತ,"ಬೇರೆ ಲೋಕಕ್ಕೆ ಹೋದವನು, ಸತ್ತವನು (ಎನ್ನ ಮಗನ ಮೇಲೆ ದೋಷಂ ಆವುದುಂ ಇಲ್ಲ ಎಂದು ಲೋಕಾಂತರಿತನಾದಂ: ಪಂಚತಂತ್ರ, ೨೪೨ ವ)"
ಲೋಕಾಂತಿಕದೇವ,"[ಜೈನ] ಬ್ರಹ್ಮಸ್ವರ್ಗದ ಅಂತ್ಯಪಟಲದಲ್ಲಿನ ಅಷ್ಟವಿಧ ದೇವತೆಗಳು; ಇವರು ವಿಷಯವಿರಕ್ತರು, ಇವರು ಚತುರ್ದಶಪೂರ್ವಧರರು, ತೀರ್ಥಂಕರರಿಗೆ ವೈರಾಗ್ಯವುಂಟಾದಾಗ ಅವರ ಪ್ರಶಂಸೆಗಾಗಿ ಭೂಲೋಕಕ್ಕೆ ಬರುವರು (ಸಾರಸ್ವತ ಆದಿತ್ಯ ವಹ್ನಿ ಅರುಣ ಗರ್ದತೋಯ ತುಷಿತ ಅವ್ಯಾಬಾಧ ಅರಿಷ್ಟರೆಂಬೆಣ್ಬರುಂ ಲೋಕಾಂತಿಕದೇವರ್ ಬಂದು: ಆದಿಪು, ೯. ೬೦ ವ)"
ಲೋಕಾಯತ,"ನಾಸ್ತಿಕ (ಎಂದು ತಥಾಗತಮತಮಂ ತಿರಸ್ಕರಿಸಿ ತನ್ನೊಳ್ ಅಶಕ್ಯಾನುಷ್ಠಾನಕ್ಕೆ ಪೊಣರ್ದ ಲೋಕಾಯತ ಶಾಕ್ಯಮತಾವಲಂಬಿಯಂ ಅನವಲಂಬಿತಂ ಗೆಲ್ದು: ಶಾಂತಿಪು, ೮. ೧೪೭ ವ)"
ಲೋಕಾಯತಿಕ,"ನಾಸ್ತಿಕತೆ (ಮಹಾಮತಿ ಸಂಭಿನ್ನಮತಿ ಶತಮತಿಗಳ್ ಲೋಕಾಯತಿಕ ಯೋಗಾಚಾರ ಮಾಧ್ಯಮಿಕ ಮತವಿತಥಾಭಿಧಾಯಿಗಳ್ ಜೀವಾಭಾವಮನೆ ಪಿಡಿಯಲಚ್ಚುವಿಡಿದು: ಆದಿಪು, ೨. ೭ ವ)"
ಲೋಕೈಕಚಕ್ಷು,"ಜಗತ್ತಿನ ಒಂದೇ ಕಣ್ಣಾಗಿರುವ (ಲೋಕೈಕಚಕ್ಷು ನವಕಮಲಾಕರಬಾಂಧವಂ ಅನೇಕ ದಿತಿಸುತ ಸಮರಾನೀಕಭಯಂಕರಂ ಎರಡುಂ ಅನೀಕಂಗಳಡರೆ ನೋಡುವಂತುದಯಿಸಿದಂ: ಪಂಪಭಾ, ೧೦. ೫೧)"
ಲೋಕೈಕಮಿತ್ರ,"ಸೂರ್ಯ (ಲೋಕೈಕಮಿತ್ರನಿರೆ ಪೆಱರ್ಗೇಕೆಯೊ ಪೃಥುತೇಜಂ ಎಂದು ಸೈರಿಸದವೊಲ್: ಪುಷ್ಪದಂಪು, ೫. ೪೧)"
ಲೋಕೋತ್ತರ,"ಅಸಾಧಾರಣ[ವಾದ] (ಭೂಪತಿಯಂ ಬೆಸವೇೞ್ವಗುರ್ವು ಲೋಕೋತ್ತರಮಾಗೆ ವೀರಭಟರನೇಂ ಪೂಣ್ದನೋ: ಶಾಂತಿಪು, ೩. ೬೮)"
ಲೋಗರ್,"ಸಾಮಾನ್ಯ ವ್ಯಕ್ತಿಗಳು (ಚಿತ್ರಕಥೆಗಳಂ ಪಟದೊಳ್ ತೋಱ ಪೇೞ್ದು ಲೋಗರಂ ಡಂಬಿಸಿ ಮಾಱುಗೊಳ್ವ ಬತ್ತಮಂ ಕಳ್ವೊಂ: ವಡ್ಡಾರಾ, ಪು ೧೪, ಸಾ ೧೯)"
ಲೋಗೇಶ್ವರ,"ಲೋಳಿಸರ (ಎರಡುಂ ದೆಸೆಗೆ ಎಸುತುಂ ಅಂತೆ ಪರಿಯಿಸಿ ಲೋಗೇಶ್ವರದೊಳಗೆ ಬಂಡಿವರಿಂತಿರೆ ಚಕ್ರವ್ಯೂಹದೊಳಗೆ ಪರಿದತ್ತು ರಥಂ: ಹರಿವಂಶ, ೧. ೧೨)"
ಲೋಚನ,"ಕಣ್ಣು (ಕಳಕಂಠಲೋಚನಚ್ಛವಿವಿಳಾಸಮಂ ತಳೆದ ನೀಲ ಪಾಟಳ ಜಂಬೂಫಳ ಮಧುರರಸಮನೀಂಟಿದೆಂ ಇಳೇಸ ಪಿರಿದೞಯಿಂ ಮನಂ ತಣಿವಿನೆಗಗಂ: ಕಾದಂಬ, ೧. ೭೩)"
ಲೋಚನಗೋಚರಂಬರೆಗಂ:,"ಕಣ್ಣಿಗೆ ಕಾಣುವವರೆಗೂ (ಸೋಲಮನುಂಟುಮಾಡೆ ಹರಿಗಂ ಆಕರ್ಣಾಂತವಿಶ್ರಾಂತ ಲೋಚನಂ ಆ ಲೋಚನಗೋಚರಂಬರೆಗಂ ಒಲ್ದು ಆ ಕನ್ನೆಯಂ ನೋಡಿದಂ: ಪಂಪಭಾ, ೪. ೪೨)"
ಲೋಚನಾಂಶು,"ಕಣ್ಣಿನ ಹೊಳಪು (ನಡು ನಡೆಪಿತ್ತು ತನ್ನನೆನೆ ಮೆಯ್ ಬಡವಾದುದು ಲೋಚನಾಂಶುಗಳ್ ಬಿಡೆ ತೊಡರ್ದಂತೆ ಗಂಡಯುಗಳಂ ಬಿಳಿದಾದುದು: ಚಂದ್ರಪ್ರಪು, ೫. ೧೨೪)"
page,14
ಲೋಚು,"[ಜೈನ] ಮುನಿಗಳು ತಮ್ಮ ತಲೆಗೂದಲನ್ನು ತಾವೇ ಕಿತ್ತುಕೊಳ್ಳುವುದು (ಉನ್ಮೀಲಿತ ಲೋಚನೆ ಲೋಚಂ ಮಾಡಲೆಂದು .. .. ಕೋಮಲಾಂಗುಲಿಗಳ್ .. .. ಕುಂತಳ ಕಮಳವನದೊಳಗೆ ಪುಗುವಾಗಳ್: ನೇಮಿನಾಪು, ೩. ೨೮ ವ)"
ಲೋಚುಗೆಯ್,"[ಜೈನ] ಜಿನದೀಕ್ಷೆ ಪಡೆದವರ ಕೂದಲು ಕೀಳು (ಲೋಚುಗೆಯ್ದ ಅಂಕಕಾಱಂಗೆ ಪಂಚರಾಯಿತದ ತೊಗಲನೇಱಸುವಂತೆ ಪಂಚಮಹಾವ್ರತಂಗಳನೇಱಸಿ: ಹರಿವಂಶ, ೧೦. ೩೦ ವ)"
ಲೋಧ್ರ,"ಲೊದ್ದಗೆ ಗಿಡ, ಸಾಂಬ್ರಾಣಿ ಗಿಡ (ಪ್ರಬುದ್ಧ ಲೋಧ್ರಂಗಳಿಂ ರಾಗಮಂ ಬೀಱುವಂತೆ ಮುಗುಳ್ನಗೆ ನಗುವಂತೆ: ಆದಿಪು, ೭. ೩೬ ವ)"
ಲೋಧ್ರಿ,"ಲೋಧ್ರ (ಮೂದಲಿಸಿ ಲೋಧ್ರಿಗೆ ಮೊಲ್ಲೆಗೆ ಸಿಂಧುವಾರ ಮಲ್ಲಿಗೆ ಕುಸಿಗಣ್ಚಿ ಮೆಟ್ಟಿ ಜಡಿದು ಊಳ್ದುವು ಕೋಗಿಲೆ: ಅನಂತಪು, ೬. ೮೩)"
ಲೋಭ,"ದುರಾಸೆ (ಅನೃತಂ ಲೋಭಂ ಭಯಮೆಂಬಿನಿತುಂ ನೀನಿಧ್ ನಡೊಳಿರ್ಕುಮೇ: ಗದಾಯು, ೫. ೧೭)"
ಲೋಭಕ,"ಜಿಪುಣತನದಿಂದ ಕೂಡಿದ (ಮಮ್ಮಲಮಱುಗುತ್ತಮೀವ ಕಡುಲೋಭಕದಾನಗುಣಂಗಳಂ ಪಳಂಚಿ: ಅಜಿತಪು, ೧೨. ೧೭)"
ಲೋಮ,"[ಯಾವುದೇ ಬಗೆಯ] ರೋಮ, ಕೂದಲು (ಧಾತುಮಳದೋಷರಹಿತಂ ವೀತನಖ ಶ್ಮಶ್ರು ಕೇಶ ಲೋಮಂ ಶೋಭಾನ್ವೀತಪರಿಪೂರ್ಣಯೌವನಂ: ಆದಿಪು, ೬. ೩೮)"
ಲೋಮಂಥ,"ರೋಮಂಥ, ಮೆಲುಕು ಹಾಕುವುದು (ಲೋಮಂಥಫೇನದಿಂ ಮೆಲ್ನಡೆಯಿಂ ಬಿಗಿವ ಘಟೋಧ್ನಿಗಳಿಂ ಮಹಿಷಿಗಳ್ ಅಗ್ರಭಾಗದೊಳ್ ಎಸೆದುವಾ ಕಾನನದೊಳ್: ತ್ರಿಷಷ್ಟಿಪು, ೮. ೩೮)"
ಲೋಯಿಸರ,"ಲೋಳಿಸರ (ಆ ಪ್ರಾಯದೊಳ್ ಮತ್ತಮೊರ್ವ ದೇವತೆ ಲೋಯಿಸರದ ಮೇಲೆ ಭಂಡಿ ಪರಿದಂತು ಮಾೞ್ಪೆಂ ಎಂದು: ನೇಮಿನಾಪು, ೭. ೭೬ ವ)"
ಲೋಲ,"ಚಪಲ (ಚಲ ಲೋಲಂ ಚಪಲಂ ಚಂಚಲ: ಅಭಿಧಾವ, ೨. ೧. ೬೦); ಚಲಿಸುತ್ತಿರುವ (ಏಂ ಬಗೆವಂದುದೋ ರವಿಬಿಂಬಮನೊಳಕೊಂಡು ಪೊಳೆವ ಪರಿವೇಷದವೋಲ್ ಜಂಬೂದ್ವೀಪಮನೊಳಕೊಂಡ ಅಂಬುಧಿ ರತ್ನಾಂಶುಲೋಲಲಹರೀಜಾಲಂ: ಮಲ್ಲಿನಾಪು, ೧. ೬೦); ಚಂಚಲ (ಸಾಲಪ್ರಾಂಶು ವಿಶಾಲ ಲೋಲನಯನಂ ಪ್ರೋದ್ಯತ್ ವೃಷಸ್ಕಂಧಂ ಉನ್ಮೀಲತ್ ಪಂಕಜವಕ್ತ್ರಂ ಆಯತ ಸಮಗ್ರ ಉರಸ್ಸ್ಥಳಂ: ಪಂಪಭಾ, ೧. ೬೮)"
ಲೋಲತೆ,"ಆಸೆ (ಲೋಲತೆಯಿಂದೀಕ್ಷಿಪ ಗಣಿಕಾಲಿಯಪಾಂಗ ತ್ರಿವರ್ಣರುಚಿಗಳ್ ನೀಳ್ದೇಂ ಲೀಲೆಯನಾಂತುವೋ: ಮುತ್ತಿನ ನೀಲದ ಮಾಣಿಕದ ತೋರಣಂಗಳ ತೆಱದಿಂ: ಚಂದ್ರಪ್ರಪು, ೧೦. ೪)"
ಲೋಲನಯನ,"ಚಂಚಲವಾದ ಕಣ್ಣು (ಸಾಲಪ್ರಾಂಶು ವಿಶಾಲ ಲೋಲನಯನಂ ಪ್ರೋದ್ಯತ್ ವೃಷಸ್ಕಂಧಂ ಉನ್ಮೀಲತ್ ಪಂಕಜವಕ್ತ್ರಂ ಆಯತ ಸಮಗ್ರ ಉರಸ್ಸ್ಥಳಂ: ಪಂಪಭಾ, ೧. ೬೮)"
ಲೋಲಂಬಕದಂಬ,"ದುಂಬಿಗಳ ಹಿಂಡು (ವಿಲಿಪ್ತ ಯಕ್ಷಕರ್ದಮಾಮೋದಕೃಷ್ಟ ವನಕುಸುಮಾಲೋಲ ಲೋಲಂಬಕದಂಬಮುಂ: ಚಂದ್ರಪ್ರಪು, ೭. ೮೪ ವ)"
ಲೋಲಲಾಂಗೂಲ,"ಅಲ್ಲಾಡುವ ಬಾಲ (ಚಮರೀ ಲೋಲಲಾಂಗೂಲಮಾಲಾವಲಿ ವಿಕ್ಷೇಪಗಳಿಂ ತತ್ ಚಮರರುಹ ಮಹಾಶೋಭೆ ಕೈಗಣ್ಮೆ: ಪಂಪಭಾ, ೪. ೧೪)"
ಲೋಲವಿಲೋಚನ,"ಚಂಚಲವಾದ ಕಣ್ಣು (ಪಾಟಲ ಲೋಲವಿಲೋಚನಂ ಮನಂಬುಗೆ ನಳಿತೋಳ ಕೋಳೆಸೆಯೆ: ಪಂಪಭಾ, ೮. ೫೯)"
ಲೋಲಾಪಾಂಗೆ,"ಚಂಚಲವಾದ ನೋಟವುಳ್ಳವಳು (ಯಜ್ಞನ ಯ್ದಿದನುತ್ತುಂಗತರಂಗೆಯಂ ಶಫರಲೋಲಾಪಾಂಗೆಯಂ ಗಂಗೆಯಂ: ಪಂಚತಂತ್ರ, ೩೫೭)"
ಲೋಲುಪ,"ಲಂಪಟ, ಆಸೆಬುರುಕ (ವಿಹಗಾಮಿಷ ಲಾಭಲೋಲುಪಂ ನೀಡಿದನಾ .. .. ಮರನಂ ಮಹೀಪತೀ: ಕಾದಂಬ, ೧. ೧೪೭)"
ಲೋಲುಪ್ತಿ,"ಲಾಂಪಟ್ಯ (ಪರಸ್ಪರಸ್ಪರ್ಶನಲೋಲುಪ್ತಿಯಿಂ ಮನಮೆ ತನುವಾದುದನಱಪುವಂತೆ: ಲೀಲಾವತಿ, ೧೦. ೪೫ ವ); ತೀವ್ರ ಆಸೆ (ಪರಸ್ಪರ ಸ್ಪರ್ಶನ ಲೋಲುಪ್ತಿಯಿಂ ಮನಮೆ ತನುವಾದುದಂ ಅಱಪವಂತೆ: ಲೀಲಾವತಿ, ೧೦. ೪೫ ವ)"
ಲೋಲೇಕ್ಷಣ,"ಚಂಚಲನೇತ್ರ (ಲೋಲೇಕ್ಷಣಂ ಸಂಚಲತ್ ಕುಂತಳಂ ಭ್ರೂವಿಭ್ರಮಂ ಶೋಭಿಸೆ ತಿಳಿಗೊಳನಂ ಫುಲ್ಲ ಪಂಕೇಜಮಂ ನಿರ್ಮಳ ತಾರಾಧೀಶನಂ ಪೋಲ್ತೆಸೆಯೆ: ಅಜಿತಪು, ೨. ೪೦)"
ಲೋವಿಸರ,"ಲೋಳಿಸರ (ಪರಿಯೆ ರಥಂ ನೀರಾವಳಿ ಮುಮ್ಮೞಯಾದುದು ಲೋವಿಸರದ ಮೇಲೆ ಭಂಡಿ ಪರಿದಂತಾಗಳ್: ಪಾರ್ಶ್ವನಾಪು, ೩. ೧೨೨)"
page,15
ಲೋವೆ,"ಸೂರಿನ ಮುಂಭಾಗ, ಇಳಿ ಸೂರು (ಮಣಿಮಾಡದ ಮುಂದಣ ಪಚ್ಚೆಯ ಮೊಗಸಾಲೆಯ ಲೋವೆಯೊಳ್ ಪಂಚರತ್ನದಿಂದಿಕ್ಕಿದ ರಂಗವಲ್ಲಿಯ ನಡುವಣ ಮಣಿಮಯ ಸಿಂಹಾಸನದ ಮೇಲೆ: ಸುಕುಮಾಚ, ೧೦. ೧೨೨ ವ)"
ಲೋಹಕಂಟಕ,"ಲೋಹ[ಕಬ್ಬಿಣ]ದ ಮುಳ್ಳು (ಜಾನುಭಂಜನಿ ಶೂಲಪ್ರಕರಪರಿವೃತಂಗಳುಂ ಕೂಪ ಕೂಟ ಅವಪಾತ ಲೋಹಕಂಟಕ ಸಂಕಟಂಗಳುಂ: ಆದಿಪು, ೧೩. ೫೭ ವ)"
ಲೋಹಖುರವಾಹ,"ಲಾಳ ಕಟ್ಟಿದ ಕುದುರೆ (ಚಾಮರಮಂ ಚನ್ನೆಯರಿಕ್ಕೆ ಲೋಹಖುರವಾಹಂ ಸುತ್ತಿ ಕಾಲ್ಗಾಪಿನೊಳ್ ಬರೆ ಬಂದಂ .. .. ವಜ್ರಬಾಹುಮಹಿಪಂ ವಜ್ರಾಯುಧಂ: ಪಂಪರಾ, ೨. ೧೧)"
ಲೋಹಜಬಂಧ,"ಕಬ್ಬಿಣದ ಸರಪಳಿ (ತ್ರಿಜಗದ್ಭೂಷಣವಾರಣಂ ಮುಱಯೆ ಪಾಯ್ದಾಲಾನಮಂ ತ್ವಗಜಲೋಹಜಬಂಧಂಗಳಂ ಎಲ್ಲಮಂ ಪಱವಿನಂ .. .. ಬಂದು: ಪಂಪರಾ, ೧೫. ೩೦)"
ಲೋಹಪಿಂಡ,"ಕಬ್ಬಿಣದ ಗುಂಡು (ಕಾಯ್ದು ಪಜ್ಜಳಿಸುವ ಲೋಹಪಿಂಡಮನೆ ಭೋಂಕೆನೆ ನೀರೊಳಗರ್ದಿದಂತೆವೊಲ್: ಆದಿಪು, ೭. ೯೮)"
ಲೋಹಪುತ್ರಿಕಾ,"ಲೋಹದ [ಕಬ್ಬಿಣದ] ಬೊಂಬೆ (ಸದ್ಯಃ ಸಂತಾಪಿತ ಲೋಹಪುತ್ರಿಕಾಪರಿರಂಭಸಂಭೃತ ಪ್ಲೋಷಚಲಜ್ಜಾಂಗಳಗಳತ್ ರುಧಿರ: ಆದಿಪು, ೫. ೮೭ ವ)"
ಲೋಹಬಂಧ,"ಸಂಕೋಲೆ (ಮದದಿಂದಗುರ್ವುವೆತ್ತ ಮುಳಿಸಿಂ ಕೊಲೆಯಿಂದಘಲೋಹಬಂಧಮಾದುದು: ಸಮಯಪ, ೧೫. ೯೯)"
ಲೋಹರಸ,"ಕರಗಿಸಿದ ಲೋಹ (ಕುಡಿ ಕಳ್ಳಂ ಎಂದು ಕರಗಿಸಿ ಕುಡಿಯಿಸುವರ್ ಲೋಹರಸಮಂ ಎರ್ದೆ ಕರಗುವಿನಂ: ಆದಿಪು, ೫. ೮೬)"
ಲೋಹವಕ್ಕರಿಕೆ,"ಯುದ್ಧ ಪ್ರಾಣಿಗಳಿಗೆ ಹಾಕುವ ಲೋಹದ ಕವಚ (ಇಕ್ಕಿದ ಲೋಹವಕ್ಕರಿಕೆಯುಂ ಎತ್ತಿದ ಕರಂ ಬೆರಸು ಗಾಳಿಯನೆಡಗಲಿಸಿ: ಕರ್ಣನೇಮಿ, ೧೧. ೧೭೨ ವ)"
ಲೋಹವಕ್ಕರೆ,"ಯುದ್ಧದ ಆನೆಕುದುರೆಗಳಿಗೆ ಹಾಕಿರುವ ಕಬ್ಬಿಣದ ಪಕ್ಷರಕ್ಷೆ (ಒದವಿದ ಲೋಹವಕ್ಕರೆಯ ವಾಹಕರಿಕ್ಕಿದ ಸೀಸಂಕಂಗಳ್ ಎತ್ತಿದ ಕರವಾಳವಜ್ರಕವಚಂಗಳ ಕಾಂತಿ ದಿಗಂತರಾಳಮಂ ಪುದಿವಿನೆಗಂ: ಪಂಪರಾ, ೧೩. ೬೦)"
ಲೋಹಾಸನ,"ಐದು, ಏಳು ಅಥವಾ ಒಂಬತ್ತು ಕಾಲುಗಳಿರುವ, ಲೋಹದ ಹಲಗೆಯಿರುವ, ಹತ್ತಿ ಅಥವಾ ರೇಷ್ಮೆಯಿಂದ ತುಂಬಿದ ಮೆತ್ತೆಯುಳ್ಳ ಹಾಗೂ ಹೊದಿಕೆಯುಳ್ಳ ಪೀಠ (ಒಡ್ಡೋಲಗಂಗೊಟ್ಟು ಎಡೆವಱಯದೆ ಅವರವರ ಪಡೆದ ಪ್ರತಿಪತ್ತಿಗಳಂ ಅಱದಿಕ್ಕಿದ ಲೋಹಾಸನಂಗಳೊಳಂ: ಪಂಪಭಾ, ೯. ೨೮ ವ)"
ಲೋಹಿತ,"ರಕ್ತ (ವೈರಿಬಲಲೋಹಿತ ಬಂಧುರದಂಡಮೀ ಭುಜಾದಂಡಂ: ಗದಾಯು, ೧. ೭೩); ಕೆಂಪು ಬಣ್ಣದ (ಅರುಣಂ ಶೋಣಂ ಕೋಕನದರೋಚಿ ರಕ್ತಂ ಅದು ಲೋಹಿತಂ: ಅಭಿಧಾವ, ೨. ೧. ೬೪)"
ಲೋಹಿತಮತ್ಸ್ಯ,"ಕೆಂಪು ಮೀನು (ಶ್ರಾದ್ಧಕ್ಕೆ ಅತ್ಯುತ್ತಮ ಲೋಹಿತಮತ್ಸ್ಯಮಂ ಉತ್ತಮಮೆಂದೊಂದು ಕಡಿಯನಡಿಸಿದಂ ಅರಸಂ: ಯಶೋಧಚ, ೩. ೫೦)"
ಲೋಹಿತಲೋಚನ,"ಕೆಂಗಣ್ಣು[ಗಳುಳ್ಳವನು] (ಅಕಾಲಸಂಧ್ಯಾಪ್ರದಾನ ಪ್ರವೀಣ ಲೋಹಿತಲೋಚನನುಂ ಚಂಡಿಕಾರುಧಿರಧಾರಾವಿನಿಹಿತಶಸ್ತ್ರೋಲ್ಲೇಖನ ವಿಷಮಿತ ಭುಜಯುಗಳನುಂ: ಕಾದಂಬ, ೧. ೧೩೯ ವ)"
ಲೋಹಿತಾಂಬುಧಿ,"ರಕ್ತದ ಕಡಲು (ಸಂದ ಚೆನ್ನಪೊಂಗರ ತಲೆ ತಾೞಪಣ್ ಕೆದಱದಂತೆ ನಿರಂತರಂ ಆಜಿರಂಗದೊಳ್ ಪರೆದಿರೆ ಲೋಹಿತಾಂಬುಧಿಯೊಳ್ ಆನೆಗಳ ಅಟ್ಟೆಗಳಾಡೆ: ಪಂಪಭಾ, ೮. ೧೦೬)"
ಲೋಹಿತಾಶ್ವ,"ಅಗ್ನಿ (ಮಸಗಿರ್ದ ಲೋಹಿತಾಶ್ವರಪ್ರಸರಂ ಕಾಳ್ಗರಡಮೆಲ್ಲಮಂ ಮೇಯೆ: ಜಗನ್ನಾವಿ, ೧೭. ೬೫)"
ಲೋಳೆ,"ಜೊಲ್ಲು (ಕೊರೆವೊಡೆ ಬೆಟ್ಟುಗಳ್ ಬಿರಿವುವು ಉಣ್ಮುವ ಲಾಳೆಯ ಲೋಳೆಗಳ್ ಪೊನಲ್ವರಿವುವು ಕೆಮ್ಮಿ ಕುಮ್ಮಿದೊಡೆ ತೋಳೊಳೆ ಜೀವವಿಯೋಗಮಪ್ಪುದು: ಪಂಪಭಾ, ೪. ೧೦೦)"
ಲೋಳೆವಾಯ್,"ಜೊಲ್ಲು ಸುರಿಯುವ ಬಾಯಿ (ಕಲಮಣಿನೂಪುರಂ ತನಗೊಡಂಬಡೆ ಗುಡಿಗೆ ಲೋಳೆವಾಯ್ ಮನಂಗೊಳೆ: ಅಜಿತಪು, ೫. ೬೨)"
ಲೌಕಿಕ,"ಲೋಕ ವ್ಯವಹಾರ, ಲೋಕ ರೂಢಿ (ಕೊಟ್ಟೈ ಕಿರ್ಚಂ ಉದಗ್ರ ಶೋಕಶಿಖಿಯಿಂ ಕಣ್ಣೀರ್ಗಳಿಂದೆಯ್ದೆ ನೀರ್ಗೊಟ್ಟೈ ಲೌಕಿಕಮನೇಂ ಇಂ ದಾಂಟಿದೈ: ಪಂಪಭಾ, ೧೩. ೬೧); ಲೋಕಕ್ಕೆ ಸಂಬಂಧಿಸಿದ (ಬೆಳಗುವೆನಿಲ್ಲಿ ಲೌಕಿಕಮಂ ಅಲ್ಲಿ ಜಿನಾಗಮಮಂ: ಪಂಪಭಾ, ೧೪. ೬೦)"
ಲೌಡಿ,"ಒಂದು ಆಯುಧ (ಪಾಶದ ಅಂಕುಶದ ವಂಕಿಯ ಲೌಡಿಯ ಜವದಾಡೆಯ .. .. ಮೆಱೆದು ನೆರೆದ ಪದಾತಿವ್ಯೂಹದಿಂ: ರಾಜಶೇವಿ, ೬. ೧೧ ವ)"
page,16
ಲೌಡಿಗೆ,"ಒಂದು ಆಯುಧ (ಆರ್ಪಿನಿಂದಿಡುವ ಮಹೋಗ್ರ ಚಕ್ರಕುಱೆ ಮಾಡುವ ಲೌಡಿಗೆ .. .. ಬಿಡದಾಂತು ತಳ್ತಱವುತಿರ್ದುದು: ತ್ರಿಷಷ್ಟಿಪು, ೨೪. ೩೨೫)"
ಲೌಲ್ಯ,"ಚಂಚಲತೆ (ಪಲರೇಂ ಲೌಲ್ಯರೊ ಭಾವಿಸಲ್ ಅದಮಾಂಗಲ್ಯಂ ಪೆಸರ್ಗೊಂಡ ಬೞಯುಂ ಉಣ್ಬರೆ ಜೈನರ್: ಸಮಯಪ, ೬. ೧೧)"
ಲೌಹಿತ್ಯ,"ಬ್ರಹ್ಮಪುತ್ರಾ ನದಿ (ಲೌಹಿತ್ಯಮಂ ಅಂಬುಧಿ ಪರಿವಾಹಂ ಅವನೀಶನೇಱೆ ತತ್ತಟನೃಒಸಂದೋಹಮೆಱಗಿದುದು ಅಧೀಶಗಜಾಹತ ಕಾಲಾಗರುದ್ರುಮಂಬೆರಸಾಗಳ್: ಶಾಂತಿಪು, ೧೦. ೭೮)"
page,17
page,18
