page,1
ಒಕ್ಕಣ,"ಒಕ್ಕುವ ಕೆಲಸ (ಒಕ್ಕಣದಂತೆ ರಾಶಿಯಂತೆ ಮಿರ್ಥಯಾದೃಷ್ಟಿ ಸಾಧನ ಸಮ್ಯಗ್ದೃಷ್ಟಿ ಸಂಯಕ್ ಮಿಥ್ಯಾದೃಷ್ಟಿ: ಧರ್ಮಾಮೃ, ೧೨. ೧೪ ವ); ಒಂದು ಆಯುಧ (ಭಲ್ಲೆ ಹ ಸೀಸಕಂ ಕವಚ ಅಡಾಯುಧ ಒಕ್ಕಣವುದ್ದುವಾರೆಯುಂ: ಸೂಕ್ತಿಸು, ೧೮. ೨೮)"
ಒಕ್ಕಲಿಕ್ಕು,"ಒಕ್ಕಣ ಮಾಡು, ಬಡಿ (ಅಂತು ತನ್ನ ಬಲಮೆಲ್ಲಮಂ ಜವನಂತೆ ಒಕ್ಕಲಿಕ್ಕಿ ಕೊಲ್ವ ಕಳಶಕೇತನನಂ: ಪಂಪಭಾ, ೧೨. ೨೧ ವ); ಧ್ವಂಸಮಾಡು (ನಿಂದ ತುೞಲಾಳ್ಗಳನಾಂ ತಱದು ಒಕ್ಕಲಿಕ್ಕದಿರ್ದೊಡೆ .. .. ನಚ್ಚಿನ ನಿನ್ನ ಲೆಂಕನೇ: ಕಬ್ಬಿಗಕಾ, ೧೮೭)"
ಒಕ್ಕಲಿಗ,"ಬೇಸಾಯ ಮಾಡುವವನು (ಮಲೆ ತಲೆದೋಱದೆಂದುದನೆ ಕೊಟ್ಟುದು ಡಂಗಮಡಂಗಿ ಬಂದುದು ಒಕ್ಕಲಿಗವೆಸರ್ಗೆ ಪೂಣ್ದುದು: ಪಂಪಭಾ, ೨. ೯೦); ರೈತ (ಒರ್ವಂ ಒಕ್ಕಲಿಗಂ ಒಂದು ಪೇಱು ಮಣ್ಣಂ ತಂದು ಶ್ರೀಪರ್ವತದ ಮೇಗೊಟ್ಟಿದೊಡೆ: ವಡ್ಡಾರಾ, ಪು ೧೮೭, ಸಾ ೨೩)"
ಒಕ್ಕಲಿಸು,"ವ್ಯಾಪಿಸು (ದಿವಿಜರ ಕಿವಿಯಂ ಜಕ್ಕುಲಿಸಿ ನೆಗೆದು ಭುವನಮಂ ಒಕ್ಕಲಿಸಿದುದು ಆ ಗಭೀರಭೇರೀ ನಿನಾದಂ: ಕರ್ಣನೇಮಿ , ೧೧. ೮೪)"
ಒಕ್ಕಲ್,"ಮನೆತನ (ಮಲೆಪರ್ ಮಂಡಳಿಕರ್ ಕಱುಂಬರ್ ಅದಟರ್ ವೀರರ್ಕಳುಂ ತಮ್ಮ ಬಾೞ್ದಲೆಯಂ ಬೇಡಿದ ವಸ್ತುವಾಹನಮುಮಂ ಮುಂದಿಟ್ಟು ಮೂವಿಟ್ಟಿಯ ಒಕ್ಕಲವೋಲ್ ಇಂ ಬೆಸಕಯ್ಯೆ ಸಂತಮಿರುತುಂ: ಪಂಪಭಾ, ೯. ೧೦); ಬೇಸಾಯಗಾರ (ಪಿರಿದು ತೆತ್ತ ಒಕ್ಲಂತೇ ಗಂಡನೊಲ್ಲದ ಸ್ತ್ರೀಯಂತೆ: ಧರ್ಮಾಮೃ, ೫. ೮೩ ವ)"
ಒಕ್ಕಳ,"[ಒರ್+ಕಳ] ಒಂದು ಕೊಳಗ (ಉಪ್ಪಿಲ್ಲದೆ ಕೇಳ್ ಒಕ್ಕಳ ತುಪ್ಪವನೆಱೆದುಣ್ಬೆನೆಂಬೊಡೆ ಉಂಬ ಉಣಿಸೇಂ ಸ್ವಾದಪ್ಪುದೇ: ಧರ್ಮಾಮೃ, ೧. ೫೦)"
ಒಕ್ಕು,"ಹೊರಕ್ಕೆ ಸುರಿ (ತಿಸುಳದೊಳ್ ಉಚ್ಚಳಿಪ್ಪ ಪೊಸನೆತ್ತರೆ ಕೆಂದಳಿರಾಗೆ ಕಣ್ಗೆ ಅಗುರ್ವಿಸುವಿನಂ ಒಕ್ಕು ನೇಲ್ವ ಕರುಳೋಳಿಯೆ ಬಾಳಮೃಣಾಳಮಾಗೆ ಮಿಕ್ಕಸುರರ ಮೆಯ್ಯೊಳಾದ ವಿರಹಾಗ್ನಿಯಂ ಆಱಸುತಿಂತೆ ತನ್ನ ಕೂರಸಿಯೊಳ್ ಅಡರ್ತು ಕೊಂದಸಿಯಳ್ ಇರ್ಕೆ ಅಸಿಯೊಳ್ ಪಡೆಮೆಚ್ಚೆ ಗಂಡನಾ: ಪಂಪಭಾ, ೧. ೬); ಬೆಳೆಯಿಂದ ಕಸ ಬೇರ್ಪಡಿಸು, ಒಕ್ಕಣ ಮಾಡು ಹಾಗೂ ಶಕುನ ಹೇಳು (ಒಕ್ಕು ಖಲಕರಣೇ ಶಕುನೇಚ: ಶಬ್ದಮದ, ಧಾ ೧೩)"
ಒಕ್ಕೈಸು,"ಸೇರು, ಒಂದುಗೂಡು (ಉಭಯಕಟದ ಸೊರ್ಕುಕದಡಿನ ತೆರ್ಕೆಗಡಲ್ಗಳ್ ಒಕ್ಕೈಸಿ ಜಗಮನಿಕ್ಕಲೆಂದು : ಅನಂತಪು, ೧೨. ೩೦ ವ)"
ಒಖ್ಖಾಣಿಸು,"ವ್ಯಾಖ್ಯಾನಿಸು (ಕವಿಮಾರ್ಗದೊಳ್ ಒಖ್ಖಾಣಿಪ ಠವಣಿಪ ಕಮ್ಮೈಸುವ ಎಡೆಯೊಳ್ ವಖ್ಖಾಣಿಸಲುಂ ಠವಣಿಸಲುಂ ಕಮ್ಮೈಸಲುಂ ಇವನಂತಾರ್ ಬಲ್ಲರ್ ಎನಿಸಿದಂ ಕವಿರತ್ನಂ: ಅಜಿತಪು, ೧. ೮೨)"
ಒಗಂಟುವೇೞ್,"ಅರ್ಥ ತಿಳಿಯದಂತೆ ಮಾತಾಡು, ಒಗಟು ಹೇಳು (ಅರ್ಥಮಂ ಪ್ರಕಟಿಸಿ ಪೇೞದೆ ಒಗಂಟುವೇೞ್ವಕವಿಯುಂ ಕವಿಯೇ: ಪಾರ್ಶ್ವಪು, ೧. ೭೫)"
ಒಗಂಟೆ,"ಒಗಟು, ಅರ್ಥ ತಿಳಿಯದ ಹೇಳಿಕೆ (ಒಗಂಟೆ ತಾಂ ಪ್ರಹೇಳಿಕೆಯಕ್ಕುಂ: ಅಭಿಧಾವ, ೧. ೧೩. ೩೬)"
ಒಗಸುಗಂ,"ಅತಿಶಯವಾಗು (ನೆಗೞ್ದಮರಾಂಗನಾಜನದ ರೂಪುಗಳೆಲ್ಲಂ ಈಕೆಯೊಂದು .. .. ಮೆಲ್ಪಿನ ತೊದಳ್ನುಡಿಗಪ್ಪೊಡಮೆಯ್ದೆ ವಾರವೇಂ ಒಗಸುಗಂ ಎಂದು ತಳ್ತಗಲನಾಕೆಯಂ ಲಲಿತಾಂಗವಲ್ಲಭಂ: ಆದಿಪು, ೨. ೭೫)"
ಒಗು,"ಹೊರಸೂಸು; ಹೊಮ್ಮುವಿಕೆ; ತ್ಯಜಿಸು (ಆಳ್ದನ ಕಜ್ಜಮಂ ಒಕ್ಕು ಸತ್ತರಂ ನಗುವವೊಲಿರ್ದಂ ಅಂಗಪತಿ ನೆಮ್ಮೀ ನಿಜೋನ್ನತ ಕೇತುದಂಡಮಂ: ಗದಾಯು, ೫. ೧೦)"
ಒಗುಮಿಗು,"ಆಧಿಕ್ಯ (ನೆನೆದುರಿವ ತಲೆಯ ಕಿಚ್ಚಿನೊಳೊಗುಮಿಗೆ ನೆಯ್ವೊಯ್ವ ತೆಱದೆ ಪೊಣ್ಮಿದ ಮುನಿಸಿಂ ಭುಗಿಲನುರುದೆೞ್ದು: ಕಬ್ಬಿಗಕಾ, ೧೧೮)"
ಒಗೆ,"ಹುಟ್ಟು, ಕಾಣಿಸಿಕೊ (ಕಮಲೋದ್ಭವನ ಅಮಳಿನ ಹೃತ್ಕಮಲದೊಳ್ ಒಗೆದರ್ ಸುರೇಂದ್ರಧರಕರ್ ಆ ವಾಗಮಳರ್ ನೆಗೞರ್ದರ್ ಪುಲಹ ಮರೀಚಿ ಅತ್ರಿ ಅಂಗಿರಸ್ ಪುಳಸ್ತ್ಯ ಕ್ರತುಗಳ್: ಪಂಪಭಾ, ೧. ೬೦); ವಸ್ತ್ರಪ್ರಕ್ಷಾಲನ, ಬಟ್ಟೆಯನ್ನು ಶುದ್ಧಗೊಳಿಸು (ಒಕ್ಕು .. .. ವಸ್ತ್ರಪ್ರಕ್ಷಾಳನಯೋ: ಶಬ್ದಮದ, ಧಾ ೯೪)"
ಒಗೆತರ್,"ಕಾಣಿಸಿಕೊ, ಹುಟ್ಟಿ ಬರು (ಅಂಬುಜಮುಖಿ ಪುತ್ರನೆನ್ನ ದೊರೆಯಂ ನಿನಗಕ್ಕೆ ಎಂಬುದುಂ ಒದವಿದ ಅಂಬುಜಮಿತ್ರನನೆ ಪೋಲ್ವ ಮಗಂ ಒಗೆತಂದಂ: ಪಂಪಭಾ, ೧. ೯೪); ಉಂಟಾಗು (ಪೇಳ್ದಳ್ ಮುದಮೊಗೆತರೆ ತಾಂ ಕಂಡ ಕನಸೆಲ್ಲಮಂ: ರಾಜಶೇವಿ, ೪. ೨೭)"
ಒಗ್ಗಡಿಸು,"ಒಂದಾಗು (ಒಡೆದು ಕಟವೆರಡುಂ ಒಗ್ಗಡಿಸದೆ ಮದವುಣ್ಮಿ ಪೊಣ್ಮಿರಲ್ .. .. ವಿಜಯ ಗಜಮಂ ಕಂಡಳ್: ಸೂಕ್ತಿಸು, ೭. ೩೬)"
ಒಗ್ಗುಗೆಡು,"ಬೇರೆಯಾಗು (ಮೊಗ್ಗರಂಬೊಯ್ದು ಅಗಲಿಸಿ ನಡೆದು ಬಗ್ಗಿಸಿ ಬಯ್ದು ಒಗ್ಗುಗೆಡದೆ ಮುಂಕಣಿಸಿ: ಗಿರಿಜಾಕ, ೬. ೬೬ ವ)"
ಒಚ್ಚತ,"ಸಂತೋಷ (ಬಿಚ್ಚುಮಂ ವಿದ್ಯೆಗಳೊಳೆಲ್ಲಂ ಒಚ್ಚತಂ ನೋಡಿದೊಡೆ ಒಂದೊಂದರ್ಕೆ ಮಚ್ಚರಿಸಿದಂತೆ ಪಚ್ಚು ಪಸರಿಸಿ ನಿಚ್ಚಯ್ಸಲ್: ಸುಕುಮಾಚ, ೩. ೬ ವ); ಒಂದೇ ಸಮನೆ (ಮೆಯ್ಗೆ ಮೆಚ್ಚಿದಂತೆ ಒಚ್ಚತಂ ಕಾದಂಬರಿಯೊಳ್ ನೆರೆದು .. .. ನೆಗಳುತ್ತಮಿರ್ಪೆಂ: ಕಾದಂಬ, ೯. ೧೧ ವ); ವಿಶಿಷ್ಟ (ಅಮರ್ದಿಂಗೊಚ್ಚತಮಲ್ತು ಮತ್ತಿವರ ವಾಕ್ಪೀಯೂಷ ಪೂರಕ್ಕಮುಂಟು … .. ಸೌಖ್ಯಂ .. .. ಎನಿಪರ್ ಈಗೊಳ್ಪಂ ಕವೀಂದ್ರೋತ್ತಮರ್: ನೇಮಿನಾಪು, ೧. ೩೨)"
ಒಚ್ಚತಂಗೊಳ್,"ಪಡೆದುಕೊ ಪೂವಿನ ಬಿಲ್ಲನೊಚ್ಚತಂಗೊಂಡು ಅರ್ಚಿಸುತ್ತಿರ್ಪ ನಿಡುವುರ್ವಿನ ನೀಱೆಯರಿಂ: ಗಿರಿಜಾಕ, ೭. ೧೧ ವ)"
page,2
ಒಜ್ಜರಂಬರಿ,"ಝರಿಯಂತೆ ರಭಸದಿಂದ ಹರಿ (ಗುಜ್ಜರ ಮಂಡಲದೊಳ್ ಒಜ್ಜರಂಬರಿದು ಮಱುಮಂಡಲದೊಳ್ ಪರೆಪುವಡೆದು: ಅನಂತಪು, ೧೪. ೪೭ ವ)"
ಒಟ್ಟ,"(ಓಷ್ಠ) ತುಟಿ (ತೋಳತಳ್ಪನಾಳಿಸುವ ಇರದೆ ಒಟ್ಟಂ ಸವಿವ ಬಾಯ್ಬಿಡುತಂದೊಡಮೆಟ್ಟಿದಂತೆ ಚುಂಬಿಸುವ: ಚಂದ್ರಪ್ರಪು, ೮. ೭೭)"
ಒಟ್ಟಜ,"ಕಪ್ಪ, ಕಾಣಿಕೆ (ತಾನೊತ್ತೆಯಿಡಲ್ ಪೋದಡೆ ನೀನಿನ್ನಮಗೆಮ್ಮ ತಂದೆಯೈಯೊತ್ತಗೆ ಕಯ್ಯಾನೆಮೆನೆ ಮೆಚ್ಚಿ ಸುಲಇವಂ ಮಾನಿನಿರಜ್ಜನೊಟ್ಟಜಮಂ ಮಚ್ಚಿದವೊಲ್; ಅಜಿತಪು, ೨. ೯೯)"
ಒಟ್ಟಜೆ,"ಅತಿಶಯ (ತನ್ನ ನಣ್ಪಂ ಒಟ್ಟಜೆಯಿಂ ತೋಱ ವಜ್ರಬಾಹುಮಹೀಪತಿಯಂ ಕರೆದುಂ: ಆದಿಪು, ೪. ೫೨ ವ); ಅತಿಶಯತ್ವ (ಪುಟ್ಟಿದೊಡೆ ಆತನೊಳ್ ಅಱವು ಒಡವುಟ್ಟಿದುದು ಅಱವಿಂಗೆ ಪೆಂಪು ಪೆಂಪಿನೊಳ್ ಆಯಂ ಕಟ್ಟಾಯದೊಳ್ ಅಳವು ಅಳವಿನೊಳ್ ಒಟ್ಟಜೆ ಪುಟ್ಟಿದುದು ಪೋಲ್ವರಾರ್ ಬದ್ದೆಗನಂ: ಪಂಪಭಾ, ೧. ೨೪); ಸಮೂಹ (ರಸದೊಳ್ ಅಮರ್ಕೆ ಬಿನ್ನಣದೊಳ್ ಒಟ್ಟಜೆ ಮಾತಿನ ರೀತಿಯೊಳ್ ಚಲಂ .. .. ಎಸೆದಿರೆ ಪೇೞ್ದು ರಂಜಿಸದೆ: ಸುಕುಮಾಚ, ೧. ೪೪); ಪರಾಕ್ರಮ (ವಿಜಿಗೀಷುತ್ವದೊಳ್ .. .. ರಣದೊಳ್ ಭೂಭಾಗಮಂ ನೆಟ್ಟನೆ ಒಟ್ಟಜೆಯಿಂದ ಅಂಜಿಸಿ ಕೊಳ್ಳದಿರ್ಪರೆ: ಪಂಪಭಾ ಪರಿಷತ್ತು, ೯. ೪೭); ರಾಶಿ (ಖಂಡದಿಂಡೆಯಂ ತೆಗೆತೆಗೆದಿಟ್ಟುದು ಒಟ್ಟಜೆಯಂ ಒಟ್ಟಿದುದು: ರಾಜಶೇವಿ, ೫. ೧೧೭)"
ಒಟ್ಟಜೆಕಾಱ,"ಪರಾಕ್ರಮಿ (ಆಂತು ಪರಿವ ಒಟ್ಟಜೆಕಾಱರುಮಂ ಇಟ್ಟಿಯನೆತ್ತಿ ಪರಿವ ಜಟ್ಟಿಗರುಮಂ: ಲೀಲಾವತಿ, ೫. ೧೩೪)"
ಒಟ್ಟಜೆಗಿಡು,"ಚದುರಿಹೋಗು (ಒಟ್ಟಜೆಗಿಡದೆ ತಳ್ತಿಱದು ಪಾೞಯಂ ಅಸಕೞಯದೆ ಅೞಯೆ: ಪಂಪರಾ, ೧೩. ೧೦೯ ವ)"
ಒಟ್ಟಜೆಗೆಡು,"ಗುಂಪು ಚೆದುರು (ಬೆದಱದುದು ಅಭ್ರಮೂರಮಣಂ ಒಟ್ಟಜೆಗೆಟ್ಟುದು ಪುಂಡರೀಕಂ: ಪುಷ್ಪದಂಪು, ೫. ೮)"
ಒಟ್ಟಯಿಸು,"ಕೂಡಿಹಾಕು (ಪಾರ್ವರ ಪರದರ ಒಳ್ವೆಂಡಿರ್ಕಳೆಲ್ಲರುಮಂ ಎೞೆದು ತಂದು ಬಗ್ಗಿಸಿಯುಂ ಒಟ್ಟಯಿಸಿಯುಂ: ವಡ್ಡಾರಾ, ಪು ೧೬೬, ಸಾ ೯)"
ಒಟ್ಟಯ್ಸು,"ಅಡಗಿಸು (ವಿನಯಪ್ರಾಗ್ಭರದಿಂ ಮಾನಗರ್ವಮಂ ಒಟ್ಟಯ್ಸು: ಜೀವಸಂ, ೯. ೬)"
ಒಟ್ಟಲ್,"ರಾಶಿಹಾಕು (ವಿಸಸನದೊಳ್ ವಿರೋಧಿನೃಪರಂ ತಱದೊಟ್ಟಲುಂ ಅರ್ಥಿಗರ್ಥಮಂ ಕಸವಿನ ಲೆಕ್ಕಮೆಂದು ಕುಡಲುಂ: ಪಂಪಭಾ, ೧. ೧೧೭)"
ಒಟ್ಟಳ,"ಗಲಿಬಿಲಿ, ಕೋಲಾಹಲ (ಒಟ್ಟಳವಾದುದು ಕೋಂಟೆಗಾಳಗಂ: ಚಂದ್ರಪ್ರಪು, ೫. ೧೦೫)"
ಒಟ್ಟಿಲ್,"ರಾಶಿ (ಚಂದನಂ ಹೃದಯದೊಳ್ ಒಟ್ಟಿಲಾಯ್ತು ಬಿನದಕ್ಕಿರಲಾದುದೆ ಮನ್ಮಥಾಗ್ನಿಗಾಱದೆ ಪುಗಲಾಯ್ತು ಪಲ್ಲವಲತಾಗೃಹಂ ಈಗಳ್ ಅವಳ್ಗೆ ಭೂಪತೀ: ಆಚವರ್ಧ, ೪. ೪೪)"
ಒಟ್ಟಿಸು,"ಒಟ್ಟಯಿಸು, ರಾಶಿಮಾಡು, (ಪಿರಿದುಂ ಗೊಬ್ಬರಮನೊಟ್ಟಿಂ ಎಂದು ಪಕ್ಕದಿರ್ದು ಒಟ್ಟಿಸಿ: ವಡ್ಡಾರಾ, ಪು. ೧೯೨, ಸಾ. ೧)"
ಒಟ್ಟು,"ರಾಶಿಮಾಡು (ನೆರೆದ ವಿರೋಧಿನಾಯಕರಂ ಆಹವದೊಳ್ ತಱದು ಒಟ್ಟಲ್: ಪಂಪಭಾ, ೧೧. ೫೧); ರಾಶಿ (ಈಶಾನ್ಯದಿಶಾಭಾಗದೊಳ್ ಬೆಳಗಿಲೊಟ್ಟಿನಂತೆ ದಿಟ್ಟಿ ಕೋರೈಸುವ ಜಿನಭವನಮಂ ಕಂಡು: ಪುಣ್ಯಾಸ್ರ, ೮. ೯ ವ)"
ಒಟ್ಟೆ,"[ಉಷ್ಟ್ರ] ಒಂಟೆ (ಪಡೆವಳ್ಳಂ ಗಡಂ ಆ ಬಲಕ್ಕೆ ದಲೆ ದೃಷ್ಟದ್ಯುಮ್ನನೆಂಬ ಒಳ್ಳೆ ಆ ಪಡೆಯೊಳ್ ಗಂಡನುಂ ಆ ಮೊಲಂ ದ್ರುಪದನುಂ ಪೇರೊಟ್ಟೆ ಆ ಮತ್ಸ್ಯನುಂ ಗಡಂ: ಪಂಪಭಾ, ೧೦. ೪)"
ಒಟ್ಟೆಗುತ್ತ,"ಅಡವಿಟ್ಟ ವ್ಯಕ್ತಿ (ಎಳ್ ಬಂದೊಡೆ ಕೊದಳಿಯಂ ಬೆಳಸು ಬಂದೊಡೆ ನೆಲನಂ ಸಾಲಂ ಬಂದೊಡೆ ಒಟ್ಟೆಗುತ್ತನಂ ಕಟ್ಟಿದ ಕೂಳನುಂಡೊಡೆ ಪುಲ್ಲಿಗೆಯಂ ಬಿಡುವಂತೆ: ಧರ್ಮಾಮೃ, ೧೪. ೯೬ ವ)"
ಒಟ್ಟೈಸು,"ಆಕ್ರಮಿಸು (ಜರೆ ಬಂದು ಒಟ್ಟೈಸೆ ಮಾಣ್ದಿರ್ದಳಿಪೆನಗಿದೆ ಮುಂ ಸಾಲದೇ: ಆದಿಪು, ೨. ೪೯); ನೂಕು, ತಳ್ಳು, ಜಾರು (ಮೇಲುದನೊಟ್ಟೈಸಿ ಕುಚಂ ಕದಕ್ಕದಿಸೆ ಮುಗ್ಧಾಲೋಕನಂ ಲಜ್ಜೆಯಂ ಪದೆಪಂ ಮುಂದಿಡೆ .. .. ಸತಿ ಪುಷಪಚಾಮ ಚತುರಂಗಂ ಮೀಱ ಮೇಲೇೞ್ವವೋಲ್: ಪಂಪರಾ, ೩. ೭೮); ಒಗ್ಗೂಡು, ದಟ್ಟವಾಗು (ವೈಶಂಪಾಯಂ ತನ್ನಯ ಮಗಂ ಸ್ನೇಹಂ ಒಟ್ಟೈಸೆ ತಮ್ಮಿರ್ದೆಡೆಗೀಗಳ್ ಮುಕ್ತಶಾಪಂ ನಿಜತನುವೆರಸು ಆನಂದದಿಂ ಬಂದಂ: ಕಾದಂಸಂ, ೮. ೬೦)"
ಒಡಗಚ್ಚು,"ಪ್ರತಿಯಾಗಿ ಕಚ್ಚು (ನಾಯ್ ಕಚ್ಚಿದೊಡೆ ಒಡಗಚ್ಚಲ್ ಬೊಗುೞೇ ಬೊಗುೞಲೇಂ ಬಂದಪುದೇ: ಧರ್ಮಾಮೃ, (೯. ೧೨೪)"
ಒಡಗಲಸು,"ಸೇರು, ಜೊತೆಗೂಡು (ಪೊಲೆಯರ ಒಡಗಲಸೆ ದಿವ್ಯಾರ್ಚನೆಯಂ ಸಕಳ ಸುರೇಂದ್ರಾರ್ಚಿತಚರಣಕ್ಕೆ ಕೊಟ್ಟು ಪಡೆವುದು ಸುಖಮಂ: ಸಮಯಪ, ೯. ೧೨೪)"
ಒಡಗಳೆ,"ಜೊತೆಯಲ್ಲಿ ಬಿಡು (ತೋಳಂ ಸಡಿಲಿಸದಾ ಪ್ರಾಣವಲ್ಲಭರ್ ಪ್ರಾಣಮಂ ಅಂದು ಒಡಗಳೆದರ್: ಆದಿಪು, ೫. ೨೪)"
page,3
ಒಡಗಾಣ್,"ಜೊತೆಜೊತೆಗೆ ಕಾಣು (ಮಿಸುಗುವ ಪೊಸಮಾಣಿಕದ ಎಳವಿಸಿಲುಮಂ ಒಡಗಾಣಲಾದುದು ಆಸ್ಥಾಯಿಕೆಯೊಳ್: ಆದಿಪು, ೯. ೫)"
ಒಡಗೂಡು,"ಜೊತೆಗೂಡಿಸು, ಸೇರಿಸು (ಸಮಸ್ತ ಭೂಪಟಲಮನಾಂ ತೊೞಲ್ದು ಅಱಸಿ ನಿನ್ನನೊಡಗೂಡಿ ನಿಜೇಶನಂ ಯಶಃಪಟಹನಿನಾದಮಂ ಪರಪುವೆಂ ದೆಸೆಯಂತುವರಂ: ಆದಿಪು, ೩. ೪೫); ಜೊತೆಗೆ ಸೇರು (ಕನ್ನಿಕೆಯ ಬೆಮರ ನೀರ್ಗಳ ಪೊನಲೊೞ್ಕುಡಿಯಲ್ ಒಡಗೂಡೆ ಗಂಗೆಯ ಮಡು ಕರೆಗಣ್ಮಿದುದು ನಾಣ ಪೆಂಪೇಂ ಪಿರಿದೋ: ಪಂಪಭಾ, ೧. ೯೨); ಸಂಭೋಗಿಸು (ಸನ್ನತದಿಂ ರತಕ್ಕೆಳಸಿ ನಲ್ಲಳೊಳೋತು ಒಡಗೂಡಿದೆನ್ನನಿಂತು ಅನ್ನೆಯಂ ಎಚ್ಚುದರ್ಕೆ ಪೆಱತಿಲ್ಲದು ದಂಡಂ: ಪಂಪಭಾ, ೧. ೧೧೨); ಐಕ್ಯವಾಗು (ಕರ್ಣನೊಡಲಿಂದಾಗಳ್ ನಡೆ ನೋಡೆ ನೋಡೆ ದಿನಪನೊಳಗೂಡಿದುದು ಒಂದು ಮೂರ್ತಿ ತೇಜೋರೂಪಂ: ಪಂಪಭಾ, ೧೨. ೨೧೫)"
ಒಡಂಗೊಳ್,"ಜೊತೆಯಲ್ಲಿ ಸೇರಿಸಿಕೊ (ಪೃಥಾತನೂಜರಂ ನಿನ್ನ ಬಲ್ಲ ಮಾೞ್ಕೆಯಿಂ ನುಡಿದು ಒಡಂಗೊಂಡು ಬರ್ಪುದು: ಪಂಪಭಾ, ೪. ೩ ವ)"
ಒಡನೞ,"ಜೊತೆಯಲ್ಲಿ ನಾಶವಾಗು (ಸೊಡರೊಳ್ ಬತ್ತಿಯುಂ ಎಣ್ಣೆಯುಂ ಒಡನೞದವೊಲ್ ಆಯುವುಂ ಶರೀರಮುಂ ಅಮಳಂ: ಶಾಂತಿಪು, ೯. ೧೧೮)"
ಒಡನಾಟ,"ಸಹವಾಸ, ಸ್ನೇಹ (ಪಾಪಾನುರಾಗಂ ಪತ್ತುವಿಟ್ಟು ದುರ್ಜನರೊಡನಾಟಮಂ ಮಾಣ್ಬುದು ಎನ್ನಾಣೆ: ಧರ್ಮಾಮೃ, ೨. ೬೨ ವ)"
ಒಡನಾಡಿ,"ಜೊತೆಗಾರ (ತನ್ನ ಒಡನಾಡಿಯಪ್ಪ ಕೆಳೆಯಂ ದ್ರುಪದಂ ಛತ್ರಾವತಿಯೊಳ್ ಅರಸುಗೆಯ್ದಪನೆಂದು ಕೇಳ್ದು ಆ ಪೊೞಲ್ಗೆ ವಂದು: ಪಂಪಭಾ, ೨. ೪೬ ವ)"
ಒಡನಾಡಿಗ,"ಒಡನಾಡಿ (ಒಡನಾಡಿಯುಂ ಒಡನೋದಿಯುಂ ಒಡವಳೆದುಂ ಗುಳ್ಳೆಗೊಟ್ಟಿ ಬಟ್ಟು ಉಳಿಸೆಂಡುಂ ಪೊಡೆಸೆಂಡು ಇವಂ ಆಡುತ್ತ ಒಡವಳೆದರ್ ತಮ್ಮೊಳೆಳಸೆ ತಂತಂಗೆಡೆಗಳ್: ಪಂಪಭಾ, ೨. ೩೦)"
ಒಡನಾಡು,"ಜೊತೆಯಲ್ಲಿ ಆಡು, ಸ್ನೇಹಮಾಡು (ಒಡನಾಡಿಯುಂ ಒಡನೋದಿಯುಂ ಒಡವೆಳದುಂ: ಪಂಪಭಾ, ೨. ೩೦)"
ಒಡನೀಗು,"ಜೊತೆಯಲ್ಲಿ ಕಳೆ (ಅೞಲ್ ನಿನತಲ್ತು ಕೇಳ್ ಎನತು ತಂದೆಯ ಶೋಕಮಂ ಇರ್ವೆಮುಂ ಮುನಿವರಂ ತವೆ ಕೊಂದು ಒಡನೀಗುವಂ: ಪಂಪಭಾ, ೧೨. ೩೬)"
ಒಡನುಣ್ಣು,"ಜೊತೆಗೆ ಊಟಮಾಡು, ಸ್ನೇಹದಿಂದಿರು (ಪಾಟಿಸುವೆಂ ಒಯ್ಯನೆ ಮುಳ್ಳೊಳೆ ಮುಳ್ಳಂ ಎಂದು ತಾನೀ ನಯದಿಂದೆ ಪೆರ್ಚಿ ಪೊರೆದು ಅೞ್ಕಱೊಳ್ ಅಂದು ಒಡನುಂಡನಲ್ಲನೇ: ಪಂಪಭಾ, ೯. ೬೭)"
ಒಡನೆ,"ಜೊತೆಗೆ (ಸಹಾರ್ಥಂ ಒಡನೆ ಎನೆ: ಶಬ್ದಮದ, ೩೨೪); ತಕ್ಷಣ (ಕಲ್ತು ಒಡನೆ ಓದುವುವಲ್ತೆ ಗಿಳಿಗಳುಂ ಪುರುಳಿಗಳುಂ: ಕವಿರಾಮಾ, ೧. ೧೦)"
ಒಡನೆ ವರ್,"ಜೊತೆಯಲ್ಲಿ ಬರು (ಮುನಿಗಣೇಶ್ವರರೊಡನೆ ದಾಳಿವೂಗೊಯ್ವೊಡನೆ ವರ್ಪ ಗೋಳಾಂಗೂಳಂಗಳುಮಂ ನೋಡಿ ತಪೋವನದ ತಪೋಧನರ ತಪಃಪ್ರಭಾವಕ್ಕೆ ಚೋದ್ಯಂಬಟ್ಟು: ಪಂಪಭಾ, ೧. ೧೧೫ ವ)"
ಒಡನೊಡನೆ,"ಜೊತೆಜೊತೆಯಾಗಿ (ಗೆಡೆವಚ್ಚಿರ್ವರ್ ಮನಗೊಂಡು ಒಡನೊಡನೆ ಓರಂತು ತಗುಳ್ದು ಝೇಂಕರಿಸಿದೊಡೆ ಎಲ್ವಡಗಾಗೆ ಮೋದಲೆಂದಿರ್ದ ಎಡೆಯೊಳ್ ಗುರು ತನ್ನ ಮಗನಂ ಎಡೆವುಗವೇೞ್ದಂ: ಪಂಪಭಾ, ೨. ೭೩)"
ಒಡನೋಡುವಡು,"ಜೊತೆಯಲ್ಲಿ ನೋಡಲ್ಪಟ್ಟ (ಕಣ್ಮಲರ ಬೆಳ್ಪುಗಳ್ ಆಲಿಯ ಕರ್ಪಿನೊಳ್ ಪೊದಳ್ದು ಒಡನೋಡುವಟ್ಟ ಎನಗೆ ಸಂತಸಮಂ ಮಱುಕಕ್ಕೆ ಮಾಣ್ದೊಡೆ: ಪಂಪಭಾ, ೪. ೭೮)"
ಒಡನೋದಿ,"ಜೊತೆಯಲ್ಲಿ ವಿದ್ಯಾಭ್ಯಾಸ ಮಾಡುವವನು (ಒಡನಾಡಿಯುಂ ಒಡನೋದಿಯುಂ ಒಡವಳೆದುಂ ಗುಳ್ಳೆಗೊಟ್ಟಿ ಬಟ್ಟು ಉಳಿಸೆಂಡುಂ ಪೊಡೆಸೆಂಡು ಇವಂ ಆಡುತ್ತ ಒಡವಳೆದರ್ ತಮ್ಮೊಳೆಳಸೆ ತಂತಂಗೆಡೆಗಳ್: ಪಂಪಭಾ, ೨. ೩೦)"
ಒಡನೋದಿದಂ,"ಒಡನೋದಿ, ಸಹಪಾಠಿ (ಎನ್ನೊಳೆ ಮುನ್ನೆ ಮಚ್ಚರಿಪನೇ ಒಡನೋದಿದಂ ಎಂಬ ಮೇಳದಿಂದ: ಪಂಪಭಾ, ೧೨. ೨೩)"
ಒಡಂಬಡಂ,"ಒಪ್ಪಿಗೆ (ತದ್ವೃಂತ್ತಾಂರಮೆಲ್ಲಮಂ ಅಱಪಿ ಹಿಡಿಂಬೆ ಡಂಬಮಿಲ್ಲದೆ ಭೀಮಸೇನಂಗೆ ಒಡಂಬಡಂ ನುಡಿಯೆ: ಪಂಪಭಾ, ೩. ೧೮ ವ); ಹೊಂದಿಕೆ (ವರ್ಣಕಂ ಕತೆಯೊಳ್ ಒಡಂಬಂಡಂಬಡೆಯೆ ಪೇೞ್ವೊಡೆ ಪಂಪನೆ ಪೇೞ್ಗುಂ; ಪಂಪಭಾ, ೧. ೧೧)"
ಒಡಂಬಡಂ ನುಡಿ,"ಒಪ್ಪುವಂತೆ ಹೇಳು (ತದ್ವೃತ್ತಾಂತಮೆಲ್ಲಮಂ ಅಱಪಿ ಹಿಡಿಂಬೆ ಡಂಬವಿಲ್ಲದೆ ಭೀಮಸೇನಂಗೆ ಒಡಂಬಡಂ ನುಡಿಯೆ: ಪಂಪಭಾ, ೩. ೧೮ ವ)"
ಒಡಂಬಡಂ ಪಡೆ,"ಜೋಡಿಸಲ್ಪಡು (ಮಿಱುಮಿಱುಗುವ ತಲೆದುಡುಗೆಯುಂ ತಲೆದುಡುಗೆಯೊಳ್ ಒಡಂಬಡಂ ಪಡೆದು ಮಿಳಿರ್ದು ಪೊಳೆವ ಪೊಂದಳಿರುಂ: ಆದಿಪು, ೪. ೪೧ ವ)"
ಒಡಂಬಡನೊಳಕೊಳ್,"ಒಪ್ಪಿಗೆಯನ್ನು ಪಡೆ (ಉಡಮೊಗಮೆಂಬ ತಾವರೆಯ ನೀಳ್ದೆಸಳೊಳ್ ಮಱದುಂಬಿ ಪಾಯ್ದು ಒಡಂಬಡನೊಳಕೊಂಡು ಕಣ್ಮಲರ ಬೆಳ್ಪುಗಳ್ ಆಲಿಯ ಕರ್ಪಿನೊಳ್ ಪೊದಳ್ದು; ಪಂಪಭಾ, ೫. ೭೮)"
page,4
ಒಡಂಬಡಂಬಡೆ,"ಹೊಂದಿಕೆಯಾಗು, ಸೇರಿಕೊ (ವರ್ಣಕಂ ಕತೆಯೊಳ್ ಒಡಂಬಂಡಂಬಡೆಯೆ ಪೇೞ್ವೊಡೆ ಪಂಪನೆ ಪೇೞ್ಗುಂ; ಪಂಪಭಾ, ೧. ೧೧)"
ಒಡಂಬಡಿಸು,"ಸಮನ್ವಯಗೊಳಿಸು (ಎಂದು ಅಪರಾಜಿತ ಅನಂತವೀರ್ಯರ ಮಾತಂ ಒಡಂಬಡಿಸಿಟ್ಟು ರಹಸ್ಯದೊಳ್ ನಿಶ್ಚಯಿಸಿದ ಬಹುಶ್ರುತನ ಮಂತ್ರನಿಯಮುಮಂ .. .. ಮಚ್ಚಿ: ಶಾಂತಿಪು, ೨. ೭೦ ವ)"
ಒಡಂಬಡು,"ಒಪ್ಪುವ (ತೊಟ್ಟ ಎಕ್ಕವಡಂ ಮರವಿಲ್ ಕಟ್ಟಿದ ಪಣೆಕಟ್ಟು ಬೇಂಟೆವಱ ದೊರೆಯೊಳ್ ಒಡಂಬಟ್ಟ ಅಸಿಯ ಸುರಗಿ ದಳಿವದ ತೊಟ್ಟ ಅಂಗಿಗೆ ತನ್ನೊಳ್ ಅಮರೆ ಬೇಂಟೆಯನೊರ್ವಂ; ಪಂಪಭಾ, ೫. ೩೬); ಅನುಮತಿ ನೀಡು (ನುಡಿಗಳೊಡಂಬಡಲ್ ಬಗೆದವೊಲ್ ಬಗೆಯಂ ಮಿಗಲೀಯದೊಂದೆ ನಾೞ್ನುಡಿಯ ಬೆಡಂಗೆ ಕನ್ನಡದ ಮಾತಿನೊಳ್: ಕವಿರಾಮಾ, ೧. ೧೪೯); ಒಪ್ಪಿಕೆ (ನೆಗರ್ೞತೆಯ ಕಬ್ಬದೊಳ್ ಒಡಂಬಡಂ ಮಾಡಿದರ್ ಮುನ್ನಿನ ಕವಿಗಳ್: ಕವಿರಾಮಾ, ೧. ೩೨); ಹೋಲಿಕೆ ಳ್ನುಡಿಯಿಂ ನಡೆಯಂ ನೋೞ್ಪಂದು ಒಡಂಬಡಂ ಇಲ್ಲ ಎನಿಸಿ ನೆಗೞ್ವುದು ಆರ್ಹತ ಭಕ್ತರ್: ಸಮಯಪ, ೫. ೧೫೭)"
ಒಡಂಬಿ,"ಶರೀರ (ಒಡಂಬಿಯೆಂದು ಶರೀರಂ: ಶಬ್ದಮದ, ಪ್ರಸಾ, ೪೦)"
ಒಡಮೆ,"ಧನ, ಒಡವೆ (ನೀಮಿಂತು ಅಱಯುತ್ತುಂ ಪೆಱರೊಡಮೆಯಂ ಉಱೆ ಸೆಱೆವಿಡಿದಿರ್ಪಿರಿ ಇನ್ನರುಂ ಉರ್ವಿಯೊಳ್ ಒಳರೇ: ಪಂಪಭಾ, ೮. ೧೮)"
ಒಡರಿಸು,"ಉಂಟುಮಾಡು (ಜ್ಯೋತಿರ್ಲೋಕಂ ಇದೊಂದುಂಟೆಂಬ ವಿವೇಕಮಂ ಒಡರಿಸಿದುದು ಅಮರಸಮಿತಿಯ ಮನದೊಳ್: ಆದಿಪು, ೭. ೯೪); ಪ್ರಯತ್ನಿಸು (ಅವಧರಿಸಿ ಮನದೊಳ್ ಏನಾನುವನಾಗಳ್ ಕನ್ನೆ ನುಡಿಯಲ್ ಒಡರಿಸಿ ನಿಷ್ಕಂಪವೆನಿಪ್ಪ ತಾರೆಗಳ್ವೆರಸು ಎವೆಯಿಕ್ಕದೆ ನೋಡುತಿರ್ದಳ್ ಎನ್ನಯ ಮೊಗಮಂ: ಕಾದಂಸಂ, ೬. ೫); ಒಟ್ಟುಗೂಡಿಸು (ಅಮೃತ ಕಳಾಳಿಗಳ್ ಒಡರಿಸಿ ಶಶಿಕಾಂತಮೊಸರ್ವುದೊಂದಚ್ಚರಿಯೇ: ನೇಮಿನಾಪು, ೮. ೨೧)"
ಒಡರ್ಚು,"ತೊಡಗು, ಆರಂಭಿಸು (ಅಗ್ರತನೂಜೋತ್ಪತ್ಯುತ್ಸವಕ್ಕೆ ಒಡರ್ಚುವ ಪದದೊಳ್: ಆದಿಪು, ೧೧. ೪); ಪ್ರಯತ್ನಿಸು (ಕಂಪಿನೊಳ್ ಪೊರೆವ ವಸಂತದ ಒಳ್ಮುಗುಳ ತಣ್ತೊಡವಂ ತುಡಿಸಲ್ಕೆ ಒಡರ್ಚಿದಳ್: ಕಾದಂಸಂ, ೮. ೫೨); ಉಂಟುಮಾಡು (ಉರುತರ ಸಿದ್ಧಲಿಂಗಯತಿತುಂಗಂ ಒಡರ್ಚುಗೆ ಸಜ್ಜನೇಷ್ಟಮಂ: ರಾಜಶೇವಿ, ೧. ೧೪)"
ಒಡಲಳವಿ,"ಒಡಲ ಅಳವಿ, ದೇಹದ ಅಳತೆ (ಕುಲಗಿರಿ ಕೆಡೆವಂತೆ ಅಯ್ಗಾವುದು ನೆಲಂ ಒಡಲಳವಿಯಾಗೆ ಬಿೞರ್ದ ಘಟೋತ್ಕಚನ ಸಾವಿಂಗೆ ಕರಮೞಲ್ದು: ಪಂಪಭಾ, ೧೨. ೧೫ ವ)"
ಒಡಲುರಿ,"[ವಿರಹತಾಪದಿಂದ] ಮೈ ಸುಡು (ಅತ್ತ ಸುಭದ್ರೆಯುಂ ಒಡಲುರಿಯುತ್ತಿರೆ ಮರವಟ್ಟು ವಿಜಯನಿರ್ದತ್ತಲೆ ನೋಡುತ್ತಿರೆ: ಪಂಪಭಾ, ೪. ೫೪)"
ಒಡಲ್,"ಶರೀರ (ಪಡೆದರ್ ತಾಯುಂ ತಂದೆಯುಂ ಒಡಲಂ ಪ್ರಾಣಮುಮಂ ಅವು ಅವರವು ಕೆಯ್ಯೆಡೆಯಂ ಕುಡುವುದು ಅರಿದಾಯ್ತೆ ನೀಂ ಎನಗೆ ಎಡೆಮಡಗದೆ ಬೆಸಪ ತೊೞ್ತುವೆಸನಂ ಬೆಸಸಿಂ: ಪಂಪಭಾ, ೯. ೮೧)"
ಒಡವಡೆ,"[ಒಡಂ ಪಡೆ] ಕೂಡಿಯೇ ಪಡೆ (ಪಡೆದೊಡೆ ಕಂಪಂ ಬಣ್ಣಬಡೆಯವು ಬಣ್ಣಮನೆ ಪಡೆದುವಪ್ಪೊಡೆ ಕಂಪಂ ಪಡೆಯವು ಉೞದ ಅಲರ್ಗಳ್ ಎರಡುಮಂ ಒಡವಡೆದ ಈ ಚಂಪಕಕ್ಕೆ ಪೂಗಳ್ ದೊರೆಯೇ: ಆದಿಪು, ೧೧. ೧೧೮)"
ಒಡವರಿ,"ಜೊತೆಯಾಗಿ ಹರಿ (ನೆತ್ತರ ತೊಱೆಗಳ್ ಸುಲಇಸುೞದು ಒಡಬರಿದುವು: ಪಂಪಭಾ, ೧೧. ೩೬)"
ಒಡವರೆಯ,"ಒಂದೇ ಪ್ರಾಯ, ಸಮ ವಯಸ್ಸು (ಒಡವರೆಯದ ತನ್ನ ಎಡೆಗಳ್ ಎನಿಬರ್ ಪಸಾಯಂಬಡೆವ ಅರಸರ ಮಕ್ಕಳೆನಿಬರ್ ಅನಿಬರುಂ ಎೞ್ದರ್: ಶಾಂತಿಪು, ೮. ೧೧)"
ಒಡವರ್,"ಜೊತೆಯಲ್ಲಿ ಬರು (ಒಡವಂದಂಕದ ಕೌರವರ್ ದ್ರುಪದನ ಅಂಬ ಏಱಂಗೆ ಮೆಯ್ಯೊಡ್ಡದೆ ಒಡ್ಡುತಿರೆ ಸೂಸೆ ಬೀೞ್ವ ತಲೆಗಳ್ ಸೂೞ್ಪಟ್ಟಂ: ಪಂಪಭಾ, ೨. ೬೨)"
ಒಡವಳೆ,"ಜೊತೆಯಾಗಿ ಬೆಳೆ (ಒಡನಾಡಿಯುಂ ಒಡನೋದಿಯುಂ ಒಡವಳೆದುಂ ಗುಳ್ಳೆಗೊಟ್ಟಿ ಬಟ್ಟು ಉಳಿಸೆಂಡುಂ ಪೊಡೆಸೆಂಡು ಇವಂ ಆಡುತ್ತ ಒಡವಳೆದರ್ ತಮ್ಮೊಳೆಳಸೆ ತಂತಂಗೆಡೆಗಳ್: ಪಂಪಭಾ, ೨. ೩೦)"
ಒಡವಾ[ವ]ೞ್,"ಕೂಡಿ ಬಾಳು (ಮುನ್ನೊಡವೞ್ದು ತನ್ನ ಪೆಂಡತಿ ಮೊದಲಾಗಿ ಪೊರ್ದಲಣಮೀಯಳೆ ಮಿತ್ರಜನಂಗಳೆಲ್ಲಮುದ್ಧತನಿವನೆಂದು ಮನ್ನಿಸರೆ: ಸುಕುಮಾಚ, ೫. ೧೨)"
ಒಡವಾಱು,"ಜೊತೆಗೆ ಹಾರು (ಮುಳಿಸಿಂದಿನಲೊಡವಾಱುವ ಶಿಳೀಮುಖಂಗಳೆ ಶಿಳೀಮುಖಂ: ಜಗನ್ನಾವಿ, ೭. ೫೫)"
ಒಡವುಗು,"ಕೂಡಿ ಹೊಗು (ಒಡವುಗುವ ಅರಸಿಯರ ನೆೞಲ್ ಬೆಡಂಗುವೆತ್ತಿರ್ದುವು: ಶಾಂತಿಪು, ೮. ೨೭)"
ಒಡವುಟ್ಟಿದರ್,"ಸೋದರರು (ಒಡವುಟ್ಟಿದವರಂ ಕೊಂದವರ ಅಡಗಂ ತಿಂದು ಅವರ ನೆತ್ತರಂ ಬೆಸಲೆಗಯೊಳ್ ಕುಡಿವ: ಗದಾಯು, ೩. ೨೮)"
ಒಡವುಟ್ಟಿದಳ್,"ಜೊತೆಗೆ ಹುಟ್ಟಿದವಳು (ಅಗಲ್ಕೆ ಮುಳಿಸೆಂಬೆರಡುಂ ಗಡ ಕಾಳಕೂಟಂ ಅಮರ್ದಿನ ಕಾಳಕೂಟದೊಡವುಟ್ಟಿದಳೆಂದೆಪನೆನ್ನ ನಲ್ಲಳಂ: ಆದಿಪು, ೧೨. ೨೭); ಸೋದರಿ (ಮದುವೆಯಂ ಮಾಡಲೆಂದು ಧೃತರಾಷ್ಟ್ರಂಗೆ ಗಾಂಧಾರರಾಜ ಸೌಬಲನ ಮಗಳಪ್ಪ ಗಾಂಧಾರಿಯಂ ಶಕುನಿಯೊಡವುಟ್ಟಿದಳಂ ತಂದುಕೊಟ್ಟು: ಪಂಪಭಾ, ೧, ೮೭, ವ)"
page,5
ಒಡವುಟ್ಟು,"ಒಂದೇ ತಾಯ ಹೊಟ್ಟೆಯಲ್ಲಿ ಹುಟ್ಟು; ಜೊತೆಯಲ್ಲೇ ಹುಟ್ಟಿದ (ತಿದಿ ಉಗಿದು ಕೊಟ್ಟೆಂ ಒಡವುಟ್ಟಿದ ಕವಚಮಂ ಅಮರಪತಿಗೆ: ಪಂಪಭಾ, ೧೨. ೧೦೯)"
ಒಡವೋಗು,"ಜೊತೆಗೇ ಹೋಗು (ಪಾಪಿಗಳಂ ಪೊರೆದಂದೊಡವೋಪರೆ ಪೋಗಿರ್ದು ಬರ್ಪರೇ: ಸಮಯಪ, ೫. ೧೫೧)"
ಒಡಸಲ್,"ಜೊತೆಯಲ್ಲಿ ಸಲ್ಲು, ಸೇರು (ಏ ಮಾತೊ ನಿರ್ವಾಣಮಾರ್ಗದೊಳ್ ಒಡಸಲ್ವೆಂ: ಪಂಪರಾ, ೨. ೭೫)"
ಒಡಸಾಯ್,"ಜೊತೆಯಲ್ಲಿ ಮರಣಹೊಂದು (ಬಿಡದೆ ಪೊಗೆ ಸುತ್ತೆ ತೋಳಂ ಸಡಿಲಿಸದೆ ಆ ಪ್ರಾಣವಲ್ಲಭರ್ ಪ್ರಾಣಮಂ ಅಂದು ಒಡಗಳೆದರ್ ಓಪರ್ ಓಪರೊಳ್ ಒಡಸಾಯಲ್ ಪಡೆದರ್ ಇನ್ನವೇಂ ಸೈಪು ಒಳವೇ: ಆದಿಪು, ೫. ೨೪)"
ಒಡೆ,"ಭಾಗವಾಗು, ಚೂರಾಗು (ಪನ್ನೆರಡು ತಲೆಯ ಪಾವುಮಂ ಚಂದ್ರನೊಡೆದುದುಮಂ .. .. ಕನಸುಗಳ ಕಂಡು: ವಡ್ಡಾರಾ, ಪು. ೮೫, ಸಾ. ೨೭); ಚೂರುಮಾಡು ಕುಮಾರನ ಎರಡುಂ ಕಣ್ಗಳುಮಂ ಒಡೆದು ಕುರುಡನಂ ಮಾಡಿದ: ವಡ್ಡಾರಾ, ಪು. ೭೫, ಸಾ. ೨೩)"
ಒಡೆಬೀೞ್,"ಒಡೆದು ಬೀಳು (ಪುರುಷಂ ನುಡಿಯದುದು ಏನಾಗಸದಿಂದ ಒಡೆಬಿರ್ದೊಡೆ ವೇದಮನಱವರ್ ತಿಳಿಯಿಮಿದಂ: ಸಮಯಪ, ೧೧. ೪)"
ಒಡೆಯ,"ಪ್ರಭು; ಯಜಮಾನ (ಒಡೆಯನ ಮನೆಗೆ ಬಂದ ಬಂಟರಂತೆ: ಧರ್ಮಾಮೃ, ೧೦. ೨೬ ವ); ಉಳ್ಳ ಅಥವಾ ಹೊಂದಿದ ಎಂಬರ್ಥದ ಪ್ರತ್ಯಯ (ಅರಸನಂ ಬಯ್ಗು ಇರುಳಿನ ಜಾವದೊಳ್ ಉದ್ಯಾನವನಕ್ಕೊಡಗೊಂಡು ಪೋಗಿ ಗುಂಡಿತಪ್ಪುದೊದು ನಾಡೆ ಕೆಸಱನೊಡೆಯ ಪೞವಾವಿಯ ತಡಿಯೊಳ್ ಇಱದು ಕೊಂದು: ವಡ್ಡಾರಾ, ಪು ೧೮೦, ಸಾ ೨೩): ಹಣವಂತ (ಸ್ವಾಮಿ ಭೃತ್ಯಸಂಬಂಧಮುಮಂ ಒಡೆಯ ಬಡವರೆಂಬ ದೇಶಭಾಷೆಯುಮಂ: ಸುಕುಮಾಚ, ೧೧. ೩೪ ವ)"
ಒಡೆಯದು,"ಉಳ್ಳುದು (ಇಂದ್ರನೀಲ ಮಾಣಿಕದೊಳ್ ಓರಂತಪ್ಪ ಬಣ್ಣಮಂ ಒಡೆಯದು ಮಲಯಸುಂದರನೆಂಬ ಆನೆಯುಂಟು: ವಡ್ಡಾರಾ, ಪು. ೩೪, ಸಾ. ೧೯)"
ಒಡೆಯಿಕ್ಕು,"ಚೂರುಮಾಡು (ತನ್ನನೆತ್ತಿಕೊಂಡು ಆಗ್ರಹಮಂ ಒಡೆಯಿಕ್ಕುವಂತೆ ಇಕ್ಕಿ ಪೋಪುದುಂ: ಚಂದ್ರಪ್ರಪು, ೫. ೪೧ ವ)"
ಒಡೆಯಿಡು,"ಒಡೆಯಿಕ್ಕು (ಕನಲ್ದು ಒಡೆಯಿಟ್ಟೊಡೆ ಒಂದು ಪೋೞ್ ಅನಿತಱೊಳ್ ಇರ್ದುದೊಂದು ಕಡಿ ಪೀಠದೊಳ್ ಇರ್ದಪುದೆಂಬರೆಲ್ಲರುಂ: ಸಮಯಪ, ೯. ೭)"
ಒಡ್ಡ,"ರಾಶಿ, ಸಮೂಹ (ವಿಳಾಸದ ಒಡ್ಡವಿನಿತುಂದಿವದಿಂದ ಒಡವಂದುದುಬನಿತ್ತಾದುದು ರೂಪು: ಆದಿಪು, ೩. ೧೦); ಜೂಜಿನ ಪಣದ್ರವ್ಯ (ನಾೞವಾಸಗೆಗಳಂ ಅರಸಾಳಂತೆ ಕಣ್ಣಱದು ಮೆಟ್ಟಿ ಮಟ್ಟಮಱದು ಇಕ್ಕುವಾಗಳ್ ಒಡ್ಡಮಂ ಪೇೞಮೆನೆ: ಪಂಪಭಾ, ೬. ೭೧ ವ)"
ಒಡ್ಡಣ,"ಗುಂಪು (ಮಿಸುಪ ಅಸಿಧೇನು ಮೀನಿವಹಂ ಪೊಳೆವ ಅಡ್ಡಣದ ಒಡ್ಡಣಂ ವಿರಾಜಿಸುವುದು: ಆಚವರ್ಧ, ೮. ೧೨); ಸೈನ್ಯ (ಶ್ವೇತನ ಗಂಗಾಜಾತನ ಮಾತನೆ ಪಾರ್ದು ಎರಡು ಒಡ್ಡಣಂ ಕಾದಲ್ಕೆಂದೀ ತೆಱದಿನೊಡ್ಡಿ ನಿಂದುವು ಭೂತಳಮಳ್ಳಾಡೆ ಕೆಸಱ ಕಡಿತದ ತೆಱದಿಂ: ಪಂಪಭಾ, ೧೦. ೫೩); ವ್ಯೂಹ (ಪಲವುಂ ತೆಱದಾಯುಧಂಗಳಿಂ ಪಲವು ವಿಧಂಗಳಿಂ ಪಲವುಂ ಒಡ್ಡಣದಿಂ ಪಲರುಂ ಪೊಗೞನಂ .. .. ಅದ್ಭುತಮಾಯ್ತು ಆಹವಂ: ಪಂಪರಾ, ೧೪. ೯); ಯುದ್ಧರಂಗ (ತೞತೞ ನೇಸಱ್ ಮೂಡುವುದುಂ ಒಡ್ಡಣಕೆಳ್ತಂದರ್: ಪಂಪಭಾ, ೧೧. ೬)"
ಒಡ್ಡಯಿಸು,"ಒಡ್ಡುವಂತೆ ಮಾಡು (ಅರಣ್ಯದೊಳ್ ತಿರಿತರುತಿರ್ದ ಕಣ್ಬಡಿಗರಂ ಮಗುೞ್ದುಂ ಬಿಱುತು ಓಡಿ ಬೇಡರೊಳ್ ನೆರೆದಿರಲ್ ಒಡ್ಡಯಿಸಿ ರಾಜ್ಯದೊಳೇಂ ನೆರೆಯಲ್ಕೆ ತೀರ್ಗುಮೋ: ಪಂಪಭಾ, ೮. ೮೫)"
ಒಡ್ಡಯ್ಸು,"ಸೋಲಿಸು, ಪ್ರತೀಕಾರ ಮಾಡು (ಮನೆಯೊಳ್ಮಯ್ಮೆಗೆ ಬಾತುಕೊಂಡು ಸಿರಿಯೊಳ್ ಕಣ್ಗಾಣದೆ ಒಡ್ಡಯ್ಸುವಂದಿನ ನೀಮಾರ್ಗೆ ಎಲಗೆ ನಿಮ್ಮನಾವಱಯೆಂ: ಸುಕುಮಾಚ, ೪. ೨೬)"
ಒಡ್ಡವಣೆ,"ಒಡ್ಡಣ, ಸಿದ್ಧತೆ (ಲಗ್ಗೆಯ ದೆಸೆಯ ದಿವಸಸದರನಿದರಮುಮಂ ಜಂತ್ರದ ಒಡ್ಡಣೆಗಳುಮಂ .. .. ವಸುಷೇಣಂ ಬಳಸಿ ನೋಡುತ್ತುಂ: ಅನಂತಪು, ೧೧. ೮೨ ವ)"
ಒಡ್ಡೞ,"ಸತ್ವಗುಂದು (ನಿನಗಪ್ಪುದು ಈ ಅೞನುಡಿ ಬರ್ಕೆ ನಿನ್ನ ಪಿರಿಯಣ್ಣನೆ ಪಣ್ಣನೆ ನೋೞ್ಪಂ ಆತನ ಒಡ್ಡೞಯದ ಗಂಡವಾತಂ: ಪಂಪಭಾ, ೩. ೧೬)"
ಒಡ್ಡಿಸು,"ಮೀರಿಸು (ವನಧಿಧ್ವಾನಮನೊಡ್ಡಿಸುತ್ತಿರೆ ನದದ್ಗಂಭೀರಭೇರೀಬೃಹದ್ಧ್ವನಿ ನಾನಾವಿಧಮಂಗಳಾನಕರವಂ ಕೈಗಣ್ಮೆ: ಆದಿಪು, ೧೪. ೧೪೯); ಒಡ್ಡಯಿಸು, ಒಡ್ಡವಿಸು, ಒಡ್ಡುವಂತೆ ಮಾಡು (ಕಾಣಲುಂ ಕಾಣಿಸಲುಂ ಕಡಂಗಲುಂ ಕಡಂಗಿಸಲುಂ ಅಡಂಗಲುಂ ಅಡಂಗಿಸಲುಂ ಒಡ್ಡಲುಂ ಒಡ್ಡಿಸಲುಂ .. .. ಆನೆ ಬಲ್ಲೆಂ: ಪಂಪಭಾ, ೫. ೪೩ ವ); ಪ್ರತಿಭಟಿಸು, ಎದುರಿಸು (ಒಡ್ಡಿಸೆ ಕಾದಂ ಆಗಳ್ ಅರ್ವಿಸೆ ತೆಗೆದೆಚ್ಚ ವೈಷ್ಣವಮಂ ಒಡ್ಡಿಸಿ ವೈಷ್ಣವದಿಂ ಮುರಾಂತಕಂ; ಪಂಪಭಾ, ೧೨. ೩೨); ಹೊಂಚು ಹಾಕು (ನಿನಗಪ್ಪಪಾಯಮಂ ನೆನೆದು ಮದೇಭರೂಪಮನೆ ತೋಱ ನಿಜಾಶ್ರಮದಿಂದಗಲ್ಚಿ ನಿನ್ನನುಜರಂ ಈ ಉಪಾಯದೊಳೆ ಕೀರ್ತಿಗೆಯೊಡ್ಡಿಸೆ ಕಾದೆನಾಂ: ಪಂಪಭಾ, ೮. ೪೮); ಒದಗಿಸು (ಬಿಸುಟಾ ಧರಾಧಿಪತಿಯಂ ನಾರಾಯಣಾದೇಶಂ ಒಡ್ಡಿಸೆ ಪಾಂಡುಪ್ರಿಯಪುತ್ರರೊಳ್ ನೆರೆಯಲೆಂದಿಂತೀಗಳಾಂ ಪೋದಪೆಂ: ಪಂಪಭಾ, ೧೩. ೧೦೦)"
ಒಡ್ಡು,"ಸೈನ್ಯ (ಬಹುವಿಧ ವ್ಯೂಹರಚನೆಇನೊಡ್ಡಂ ಬಲಿದು ನಿಲ್ವಿನಂ: ಆಚವರ್ಧ, ೮. ೩೯ ವ); ಸೈನ್ಯವನ್ನು ಯುದ್ಧಕ್ಕೆ ನಿಲ್ಲಿಸು (ಅದಿರದಿದಿರ್ಚಿ ತಳ್ತಿಱಯಲ್ ಈ ಮಲೆದೊಡ್ಡಿದ ಚಾತುರಂಗಬಲಮೆಂಬುದು ನಿನಗೊಡ್ಡಿ ನಿಂದುದು ಇದಂ ಓವದೆ ಕೊಲ್ವೊಡೆ ನೀನುಂ ಎನ್ನ ಕಜ್ಜದೊಳೆಸೆಗು ಎಂದು ಸೈತು ಅಜಿತಂ ಆದಿಯ ವೇದರಹಸ್ಯದೊಳ್ .. .. ನೆಱೆಯೆ: ಪಂಪಭಾ, ೧೦. ೬೪); ಪಣವಾಗಿ ಮುಂದಿಡು (ಪಲಗೆಗೆ ಪತ್ತು ಸಾಯಿರಮೆ ಗದ್ಯಣಂ ಎಂದಿರದೆ ಒಡ್ಡಿ ತಾಮ್ ಎರೞ್ವಲಗೆಯಂ ಆಡಿ ಸೋಲ್ತೊಡೆ: ಪಂಪಭಾ, ೬. ೭೨); ಸ್ವರೂಪ, ಮುದ್ರೆ (ಸುಕರತರಂ ವಚೋನಿಚಯಂ ಆರಯೆ ದುಷ್ಕರಂ ಅರ್ಥವಾರ್ತಂ ಅತಿ ಅಕುಟಿಲಂ ಆಸ್ಯದ ಒಡ್ಡು.. ..ಅನಂತವೀರ್ಯನಾ: ಶಾಂತಿಪು, ೨. ೫೨): ಎದುರಿಸು ಮತ್ತು ವ್ಯೂಹ (ಒಡ್ಡು ಪ್ರತೀಕಾರೇ ವ್ಯೂಹೇ ಚ: ಶಬ್ದಮದ, ಧಾ ೨೮೧)"
ಒಡ್ಡುಗಟ್ಟು,"ಗುಂಪಾಗಿ ಸೇರು (ಗುಡಿ ತೋರಣಂ ಸಸಿ ಮೊಸರ್ ಪಸೆ ಸೇಸೆ ವಿಳಾಸಿನೀಜನಂ ಚದುಕಮಿದು ಒಡ್ಡುಗಟ್ಟೆ: ನೇಮಿನಾಪು, ೨. ೩೯)"
ಒಡ್ಡುಂಗಲ್,"ಚಾಚುಗಲ್ಲು (ಕಲ್ಲೆನ್ನದೆ ಬೆಳೆದ ಪಸುರ್ವುಲ್ಲೆಂದು ಆಸೆಯೊಳ್ ಸಾರ್ದು ಮರಕತದ ಒಡ್ಡುಂಗಲ್ಲನೆ ಕಾರ್ದು ಮೃಗಂಗಳ್ ಕಲ್ಲನೆ ಕನಲುತ್ತುಮಿರ್ಪುವು ಆ ಖಗನಗದೊಳ್: ಅಜಿತಪು, ೯. ೨೩)"
page,6
ಒಡ್ಡುಂಗಾಡಿ,"ಒಟ್ಟಾರೆ ಸೌಂದರ್ಯ (ಬಲ್ಲಾಳಿಕೆಯಿಂ ಬಣ್ಣವಿಟ್ಟಂತೆ ತಿಣ್ಣಮಾದೊಡೆ ಒಡ್ಡುಂಗಾಡಿ ಸಭೆಯ ಕಣ್ಗಳಂ ಕವ್ವರೆಗೊಳಿಸೆ: ಅನಂತಪು, ೨. ೨೬ ವ)"
ಒಡ್ಡುವಲಗೆ,"ಗುರಾಣಿ (ಮುಗಿಲೊಳ್ ಪಳಂಚುವ ಪಳವಿಗೆಯ ಸುವರ್ಣದ ಒಡ್ಡವಲಗೆಯ ನೆಗಪಿ: ರಾಜಶೇವಿ, ೬. ೧೧ ವ)"
ಒಡ್ಡೋಲಗ,"ರಾಜನ ಆಸ್ಥಾನ, ಸಭೆ (ಸುಯೋಧನನ ಒಡ್ಡೋಲಗಂ ಇಂದ್ರನ ಓಲಗಮುಮಂ ಕೀೞ್ಮಾಡಿ ಕಣ್ಗೊಪ್ಪುಗುಂ: ಪಂಪಭಾ, ೯. ೨೯)"
ಒಡ್ಡೋಲಗಂಗೊಡು,"[ರಾಜ] ಸಭೆ ನಡೆಸು (ಸಭಾಮಂಟಪದೊಳ್ ಒಡ್ಡೋಲಗಂಗೊಟ್ಟು ಎಡೆವಱಯದೆ ಅವರವರವರ ಪಡೆದ ಪ್ರತಿಪತ್ತಿಗಳಂ ಅಱದು ಇಕ್ಕಿದ ಲೋಹಾಸನಂಗಳೊಳಂ .. .. ಕುಳ್ಳಿರಿಸಿ: ಪಂಪಭಾ, ೯. ೨೮ ವ)"
ಒಣಗಿಕ್ಕು,"ಒಣಗುಹಾಕು (ಗಾವಿಲನೊರ್ವ ಪಾರ್ವಂ ದೋವತ್ತಿಯಂ ಪಿಳಿದು ನಭದೊಳ್ ಒಣಗಿಕ್ಕಿದೊಡೆ: ಸಮಯಪ, ೧೨. ೩೨)"
ಒಣಗಿಲ್ಗುಂದು,"ಕಿರಿದುಗೊಳ್ಲು, ಸಂಕುಚಿಸು (ವೇದಂ ಅನಂತಂ ಗಡ ಮುನ್ನ ಬೞಕಂ ಒಣಗಿಲ್ಗುಂದಿರ್ದಂತವು ಮಱಾದುವೆ ಪೇೞ್: ಸಮಯಪ, ೧೧. ೧೨)"
ಒಣಗು,"ಹಸಿತನ ಹೋಗಿರುವುದು (ಒಣಗು ಪಸಿ ಜೀವನಿಕರಂ ಪೆಣನೆನ್ನದೆ ಸುಡುವುದು .. .. ಆಪ್ತನೆಂಬರ್ ಕಿರ್ಚಂ: ಸಮಯಪ,"
ಒಣರ್,"ಭಾವಿಸು, ತಿಳಿ (ಸಂತತ ವ್ಯಸನೋದ್ರೇಕದ ಕುಂದಂ ಒಣರನೋ ಶಕ್ತಿಕ್ಷಯಂಗಾಣನೋ: ಆದಿಪು, ೨. ೪೫); ಕೂಡು, ಅನ್ವಯಿಸು (ಕ್ಷಣಿಕಪ್ರತಿಜ್ಞೆ ಜೀವನೊಳ್ ಒಣರದು ವಂಧ್ಯಾಸ್ತನಂಧಯಪ್ರತಿಮಂ ಅದಂ ಗುಣಿ ದೂಷಿಸೆ ಯುಕ್ತಿಗಳಿಂ ಕ್ಷಣಾರ್ಧಮುಂ ನಿಲ್ಲದಿಲ್ಲದಕ್ಕೆ ಅನುಮಾನಂ: ಶಾಂತಿಪು, ೮. ೧೪೪); ಹೇಳು (ಎಮ್ಮ ಪಿತಾಮಹಂ ಜಗಕ್ಕೀಶ್ವರನಾದಂ ತತ್ಪ್ರಭುತೆಯಂ ಆಂ ಶಾಸ್ತ್ರಾಂತರಮಂ ಪೇೞ್ದು ಪಡೆದೆನೆಂಬಿದಂ ಒಣರ್ದಂ: ಆಚವರ್ಧ, ೧೦. ೪೮)"
ಒಣರ್ಚು,"ಸೇರಿಸು, ಒಂದುಗೂಡಿಸು (ದೊಣೆಗಳಿಂ ಉರ್ಚುವ ತಿರುವಾಯ್ ಒಣರ್ಚಿ ತೆಗೆನೆಱೆವ ಬೇಗಮಂ ಕೂರ್ಗಣೆಗಳ ಪಂದರನೆ ನಭೋಂಗಣದೊಳ್ ಕಂಡತ್ತು ದೇವಗಣಂ ಇನಸುತನಾ: ಪಂಪಭಾ, ೧೨. ೧೮೪)"
ಒಣವಸಿಱ್,"ಸಣ್ಣಗಾದ ಹೊಟ್ಟೆ (ಪೆಡತಲೆಯೊಳ್ ಪೊಕ್ಕ ಕಣ್ ತೋರ್ಪ ಕೆಯ್ಕಾಲ್ ಸೆರೆ ಪಾತಾಳಕ್ಕೆ ಪೊಕ್ಕಿರ್ದ ಒಣವಸಿಱ್: ನೇಮಿನಾಪು, ೭. ೧ ವ)"
ಒಂತಿ,"ಓತಿಕೇತ (ಈಗಳ್ ಕಪ್ಪೆಗಳುಂ ಎಸಡುಗಳುಂ ಇಲಿಗಳುಂ ಒಂತಿಗಳುಂ ಮೊದಲಾಗೊಡೆಯ ಜೀವರಾಶಿಗಳಂ ಕೊಂದು .. .. ನರಕಂಬುಗಲಾಟಿಸಿದಪ್ಪಯ್: ವಡ್ಡಾರಾ, ಪು ೧೪೦, ಸಾ ೪)"
ಒತ್ತಂಬ,"ಒತ್ತಾಯ, ಬಲಾತ್ಕಾರ (ನೂಂಕು ಅಂಪತಪ್ಪನಂ ಅಱಯೆಂ ಎಂದು ಸಭೆಯೊಳ್ .. .. ನುಡಿದುದಂ ಪಡಿಯಱಂ ಬಂದು ಮಾೞ್ಕೆಯೊಳ್ ಅಱಪೆ ದ್ರೋಣಂ ಒತ್ತಂಬದಿಂದ ಒಳಗಂ ಪೊಕ್ಕು ದ್ರುಪದನಂ ಕಂಡು: ಪಂಪಭಾ, ೨. ೪೭ ವ); ಗಾಢ (ಪುಳಕಪ್ರೋದ್ಭೇದ ಘರ್ಮೋದಕವಿಸರಮಂ ಒತ್ತಂಬದಿ ತಾಗೆಯುಂ: ಆದಿಪು, ೪. ೫೧); ಸಮೂಹ (ಪೆತ್ತುದು ಪೂರ್ಣಶಶಾಂಕರ ಮೊತ್ತಮಂ ಎನೆ ಮಧುಪಮಿಳಿತಸಿತಸರಸಿಜದೊಂದು ಒತ್ತಂಬದಿಂದಂ ಎನಸುಂ ಬಿತ್ತರಿಸುತ್ತಿರ್ದುದು ಆ ಸರೋರುಹಷಂಡಂ: ಶಾಂತೀಶ್ವಪು, ೧೦. ೧೦೦); ಭಾರ (ಎಡಗೆಯ್ಯಿಂ ನೀವಿಯಂ ಸಾರ್ಚುತುಂ ಉರಸಿಜದ ಒತ್ತಂಬದಿಂ ಬಳ್ಕುತುಂ .. .. ಅಸತಿಯರ್ ಪೋದರ್ ಇಂತು ಅತ್ತಂ ಇತ್ತಂ: ಶಾಂತೀಶ್ವಪು, ೧೧. ೨೩)"
ಒತ್ತಂಬರಿ,"ಮೇಲೆ ಬೀಳು (ಇವು ಮುನ್ನಾರಾರ ಬಲ್ಪಂ ನೆಲೆಗಿಡಿಸವು ಇವು ಆರಾರ ತಕ್ಕಂ ನೆಲಕ್ಕಿಕ್ಕವು ಇವು ಆರಾರ ಉರ್ಕಂ ಒತ್ತಂಬರಿದು ಕಿಡಿಸವು: ಕಬ್ಬಿಗಕಾ, ೨೩೭)"
ಒತ್ತರ,"ಒಂದೇ ಬಗೆ, ರೀತಿ (ಒತ್ತರದಿಂ ಎತ್ತಿ ನಡವೆಡಯೊಳಂ ಅರಿರಾಯರ ಗುಹೆಗಹ್ವರಂ: ಗಿರಿಜಾಕ, ೨. ೧೦೫ ವ)"
ಒತ್ತರಂ,"ಒಂದೇ ಸಲ (ಆಗಳದಂ ಕಂಡು ಉತ್ತರಂ ಒತ್ತರಂ ಒತ್ತಿದಂತೆ ಬೆರ್ಚಿ ಬೆಗಡುಗೊಂಡು: ಪಂಪಭಾ, ೮. ೯೯ ವ)"
ಒತ್ತರಿಸು,"ಒಂದೆಡೆಗೆ ತಳ್ಳು (ಘೂರ್ಣಿತ ಅರ್ಣವಮಂ ಒತ್ತರಿಸಿತ್ತು ಚತುರ್ಬಲ ಆರ್ಣವಂ: ಪಂಪಭಾ, ೧೦. ೨೮); ಮೀರು, ಅವಜ್ಞೆ ಮಾಡು (ಘೂರ್ಣಿತಾರ್ಣವಮನೊತ್ತರಿಸಿತ್ತು ಚತುರ್ಬಲಾರ್ಣವಂ: ಪಂಪಭಾ, ೧೦. ೨೮); ನಿವಾರಿಸು; ಹಬ್ಬು, ಆಕ್ರಮಿಸು (ಪತಂತಂ ಪಶ್ಚಿಮಾಬ್ಧಿಯೊಳಿಳಿದಂ .. .. ಕಳ್ತಲೆಯೊತ್ತರಿಸಿತ್ತು: ಗಿರಿಜಾಕ, ೪. ೧೦೩ ವ)"
ಒತ್ತಿ ಪುಗು,"ಆಕ್ರಮಿಸು (ವಿಜಯಾದ್ರೀಂದ್ರಮನುರ್ಚಿ ಬರ್ಪ ಅಳವಿದೇಂ ಸಾಮಾನ್ಯಮೇ ದೇಶಮಂ ಭುಜವಿಕ್ರಾಂತದಿಂ ಒತ್ತಿ ಪೊಕ್ಕದಟಿದೇನಾಶ್ಚರ್ಯಮಲ್ತೇ: ಆದಿಪು, ೧೩. ೫೭)"
ಒತ್ತಿಡು,"ಒತ್ತೆ ಇಡು (ಒತ್ತಿಟ್ಟು ಇರುಳ್ ಒರ್ವಳ ಕೆಯ್ತಕಂಜಿ ಪೊಱಮಟ್ಟಿರ್ದಂ: ಸೂಕ್ತಿಸು, ೮. ೪೪೯)"
ಒತ್ತು,"ಆಕ್ರಮಿಸು ಮತ್ತು ನದೀ ತೀರ (ಓಒತ್ತು ಆಕ್ರಮಣೇ ನದೀತೀರೇ ಚ: ಶಬ್ದಮದ, ಧಾ ೩೮೨); ಚುಚ್ಚು, ತಿವಿ, ನಾಟು (ಕಡಕುಂ ಪೆಟ್ಟೆಯುಂ ಒತ್ತೆ ಮೆಲ್ಲಡಿಗಳಂ ಬಳ್ಕುತ್ತುಂ ಅಳ್ಕುತ್ತುಂ ಓರಡಿಗೆ ಒರ್ಮೊರ್ಮೆ ಕುಳುತ್ತುಂ ಏೞುತಿರೆ: ಪಂಪಭಾ, ೩. ೯); ಬಲವಾಗಿ, ಜೋರಾಗಿ (ಪಗೆವರ ಗಂಟಲನೊತ್ತುವಂತೆ ಪೌಂಡ್ರವೆಂಬ ಶಂಖಮನೊತ್ತಿ : ಪಂಪಭಾ, ೧೦. ೯೭); ನೂಕು, ಸೋಲಿಸು (ಧರಿತ್ರಿಯಂ ಜೀಯ ಎನೆ ಬೇಡಿ ಕೊಳ್ಳದೆ ವಿರೋಧಿನರೇಂದ್ರರಂ ಒತ್ತಿ ಕೊಂಡುಂ: ಪಂಪಭಾ, ೧.೧); ಸಂಗಿತದ ಕಾಲ, ತಾಳ (ಒಂದೊತ್ತಂ ನಡೆಯಿಸುವುದು ಅದೊಂದೊತ್ತಿನ ಲಯಕೆ ಲಕ್ಕೆತೆಱನಾಡುವುದು: ಆದಿಪು, ೯. ೩೩); ಬಳಿದುಕೊ (ಕೊಡುವ ಬಾಡಕ್ಕಂ ಜೀವಧನಂಗಳ್ಗಂ ಬಿಡುವೆಣ್ಣಂ ಲೆಕ್ಕಮಿಲ್ಲೆನಿಸಿ ರಾಗಂಗಿಡದೆ ಕೊಂಡಾಡಿದಂ ಬಲ್ಲಹನಱಯೆ ಗುಣಾರ್ಣವಂ ಕವಿತಾಗುಣಾರ್ಣವನಂ: ಪಂಪಭಾ, ೧೪. ೫೫); ಸಹಾಯ (ಆರ್ಹತದ ಒತ್ತುಳ್ಳಂದು ಅನ್ಯಸಮಯಿ ದೇವನೆನಿಕ್ಕುಂ: ಸಮಯಪ, ೧೫. ೩೬); ಮಗ್ಗುಲು (ಬೇಡಂ ಪಿಳುಕೊತ್ತಿನ ತಾಯೋಡಲ್ ಬಿಟ್ಟಲ್ಲಿ ಕೊಂಡು ಬಂದು ಪಿಳುಕಂ ಬೇಡಿತಿಗೆ ಸಲಹಲಿತ್ತೊಡೆ: ಯಶೋಧಚ, ೩. ೩೬)"
ಒತ್ತುಂಗರಡೆ,"ಒಂದು ಬಗೆಯ ಕರಡೆ, ಚರ್ಮವಾದ್ಯ (ಪರುಷತರಮಕ್ಕುಂ ಒತ್ತುಂಗರಡೆಯ ಮದ್ದಳೆಯ ಜರ್ಝಋ ಧ್ವನಿಗಳವೋಲ್: ಕವಿರಾಮಾ, ೧. ೫೩)"
page,7
ಒತ್ತುಂಗೊಳ್,"ಆಶ್ರಯಿಸು (ಪಲವು ದಿನಂಗಳ್ ಅಸ್ಮತ್ ಅಧಿನಾಥನ ಸತ್ಯವಂ ಒತ್ತುಗೊಂಡು ಮಾರ್ಮಲೆವ ಅದಟರ್ಕಳ್: ಕರ್ಣನೇಮಿ , ೧೧. ೩೪)"
ಒತ್ತುಗೊಳ್,"ಆಶ್ರಯಿಸು, ಮರೆಯಾಗು (ಕೆಲಬರ್ ಕಂಡೊಡೆ ಕರೆಗುಂ ಎಂದು ಕೆಲದ ಮರಂಗಳಂ ಒತ್ತುಗೊಂಡುಂ: ಆದಿಪು, ೯. ೯೨ ವ)"
ಒತ್ತುಂಬಲ,"ಒತ್ತಾಯ (ಚೂಡಾಸ್ಥಳಿಗೆ ಪರಿಯಿಸಿದರ ಒತ್ತುಂಬಲದಿಂದದು ಕಂತುಯಂತ್ರಸೂತ್ರಿತಮಕ್ಕುಂ: ಆಚವರ್ಧ, ೭. ೧೫)"
ಒತ್ತೆ,"ಅಡವು (ಒತ್ತೆಯ ಗೂಂಟಂ ಸೊಡರಿಟ್ಟೇಱುವಂತೆರವಿನ ಸಿರಿಯನಱದು: ನೇಮಿನಾಪು, ೫. ೨ ವ); ಜೂಜಿನ ಪಣದ್ರವ್ಯ (ರಪಣಮಂ ತೋಱಯುಂ ಒತ್ತೆಯಂ ಉಗ್ಗಡಿಸಿಯುಂ ಆಡಿಂ ಎನೆ ಪೆಱತೇನುಪಾಯಮಿಲ್ಲದೆ ಎಮ್ಮಾಳ್ವ ನೆಲಂ ಒತ್ತೆಯೆಂದೊಡೆ: ಪಂಪಭಾ, ೭. ೩ ವ); [ಸೂಳೆಯರಿಗೆ] ಭೋಗಕ್ಕಾಗಿ ಕೊಡುವ ಹಣ (ಒತ್ತೆಯದೇನೆನೆ ಲೋಕಮಿತ್ರ .. .. ಮತ್ತದಿಗ್ವಾರಣಸತ ಎನಲುಂ ಮಗುಳ್ದುಂ ತಲೆದೂಗೆ ತದ್ವಿಟಂ: ತ್ರಿಷಷ್ಟಿಪು, ೨೪. ೧೭೯)"
ಒತ್ತೆಗೊಡು,"[ಸೂಳೆಯರಿಗೆ] ಒತ್ತೆ ನೀಡು (ಅನಂಗಸೌಂದರಿಯೆಂಬ ಸೂಳೆಯಂ ಕಂಡು ಕಣ್ಬೇಟಂಗೊಂಡು ಒತ್ತೆಗೊಟ್ಟು: ಧರ್ಮಾಮೃ, ೨. ೭೨ ವ)"
ಒತ್ತೆಗೊಳ್,"ವಿಟರಿಂದ ಮುಂಗಣ ಹಣ ಪಡೆ, ವಶವಾಗು (ನಿಱಗಳನಿಕ್ಕಿ ದಾಂಟಿಸದೆ ದುಂಡಿಸುವಾಕೆಯಂ ಒತ್ತೆಗೊಳ್ಳದಂತೆಱೆಯದೆ ತೇಪೆಗುಳ್ಳ ಬಳಿ ನೀರ್ಗಳನಗ್ಗದ ಪೆಣ್ಗೆ: ಲೀಲಾವತಿ, ೨. ೯೩)"
ಒತ್ತೆಯಿಡು,"ಅಡವಿಡು (ಸಮಂತಾವಗಂ ತಲೆಯಂ ಮೂಗುಮಂ ಒತ್ತೆಯಿಟ್ಟು ನೆರೆವಂತುಟೇನವರ್ ಗಾಂಪರೇ: ಪಂಪಭಾ, ೪. ೮೪)"
ಒತ್ತೆವಿಡಿ,"ಒತ್ತೆಯಾಗಿ ಸ್ವೀಕರಿಸು (ನಿನ್ನ ನನ್ನಿಯೊಳಂ ವರ್ಷಾವಧಿಯೊಳಲ್ಲದೆ ನೆಲನಂ ಒತ್ತೆವಿಡಿಯೆಂ ಎಂದೊಡೆ; ಪಂಪಭಾ, ೭. ೩ ವ)"
ಒತ್ತೆವಿಡಿಸು,"ಒತ್ತೆಯಿಂದ ಬಿಡಿಸು (ಸುಣ್ಣದೆಲೆಯಂ ಒತ್ತೆಯಿಟ್ಟು ಮದದಾನೆಯುಮಂ ಮಾಣಿಕಮುಮಂ ಒತ್ತೆವಿಡಿಸಲಟ್ಟುವ: ಪಂಪಭಾ, ೪. ೮೭ ವ)"
ಒತ್ತೆವೋಗು,"ಒತ್ತೆಯಾಗಿ ಹೋಗು (ದಾಯಿಗಂಗೆ ನೆಲಂ ಜೂದಿನೊಳ್ ಒತ್ತೆವೋಗೆ: ಪಂಪಭಾ, ೮. ೫)"
ಒದಱು,"ಭುಜ ಅಥವಾ ತೊಡೆಯನ್ನು ತಟ್ಟು (ಗಿರಿಶನಂ ಆರಾಧಿಪ ದೈತ್ಯರೆ ಗಿರಿಶನೊಳ್ ಒದಱ ಕಾದುತಿರ್ಪರ್: ಸಮಯಪ, ೧೦. ೬೬); ಕೊಡಹು; ಕಿರುಚು (ನಾಗಂಗಳ್ ಪಡೆಗಳನೆತ್ತಿ ನಾಲಗೆಗಳಂ ಪೊಳೆಯಿಸುತ್ತುಂ ಬಂದೊಡೆ ನೀಂ ಒದಱ ಅವಂ ಬಗ್ಗಿಸಿದೊಡೆ: ವಡ್ಡಾರಾ, ಪು ೧೦೦, ಸಾ ೮)"
ಒಂದಲ್ಲದುದು,"ಒಂದನ್ನು ಬಿಟ್ಟು (ಕೌರವನಾಯಕನ ಊರುಭಂಗಮೊಂದಲ್ಲದುದೆಲ್ಲಮಂ ನೆಱಪಿದೆಂ ಗಡಂ ಓಳಿಯೆ ಕೇಳಿಮೆಲ್ಲರುಂ: ಪಂಪಭಾ, ೧೨. ೧೬೧)"
ಒಂದಲ್ಲದುದು,"ಒಂದನ್ನು ಬಿಟ್ಟು (ಕೌರವನಾಯಕನ ಊರುಭಂಗಮೊಂದಲ್ಲದುದೆಲ್ಲಮಂ ನೆಱಪಿದೆಂ ಗಡಂ ಓಳಿಯೆ ಕೇಳಿಮೆಲ್ಲರುಂ: ಪಂಪಭಾ, ೧೨. ೧೬೧)"
ಒಂದವಿಂದ,"[ಒಂದು] ಅಸ್ತವ್ಯಸ್ತತೆ (ತೆಱನಱಯದೆ ಒಂದವಿಂದಂ ಜಱಚುವುದುಂ .. .. ಅಱಗುಲಿಯಪ್ಪವಂಗೆ ಸಹಜಮಿವಿನಿತುಂ: ಸಮಯಪ, ೧೩. ೫೮)"
ಒಂದವಿಂದಿ,"ಒಂದು ಗುಂಪಿಗೆ ಸೇರಿದ (ಪೊಂದಳಿರೊಳ್ ಒಂದವಿಂದಿಯಲ್ಲದದೊಂದು ನಾಡೆಯುಂ ಅಂದಂಬಡೆದು ಪೊಳೆವ ಪೊಂದಳಿರುಂ: ಆದಿಪು ನರಸಿಂ, ೪. ೪೧ ವ); ಹೊಂದಿಕೆ, ಸರಿದೊರೆಯಾಗು (ಮಹಾತ್ಮರಪ್ಪ ಪುರುಷರ್ಕಳ ವೃತ್ತಿಯಂ ಒಂದವಿಂದಿಯಪ್ಪಂತು ತಗುಳ್ಚಿ ಪೇೞ್ವ ಕಥೆಯಂತಿರೆ: ಹರಿವಂಶ, ೧. ೩೦)"
ಒದವಿಸು,"ಉಂಟುಮಾಡು (ಅಶೇಷ ಭವ್ಯಸಸ್ಯಸಂಪತ್ತಿಯಂ ನಿತಯಂ ಒದವಿಸುತ್ತುಂ ಒರ್ಮೆ ಸಕಳಸಂಪದುತ್ತರಮೆನಿಸಿ ಉತ್ತರ ಮಧುರೆ: ಆಚವರ್ಧ, ೩. ೧ ವ)"
ಒದವು,"ಉಂಟಾಗು (ಅರಗಿನ ಮನೆಯೊಳ್ ಪಾಂಡವರ್ ಉರಿದು ಅೞದರ್ ಅಕ್ಕಟ ಅಯ್ಯೊ ದುರ್ಯೋಧನನೆಂಬ ಎರಲೆಯಿಂ ಎಂದು ಅೞುತುಂ ತತ್ಪುರಜನಂ ಅೞಲ್ ಒದವೆ ಪರಿದು ನೋಡಿತ್ತಾಗಳ್: ಪಂಪಭಾ, ೩. ೮); ವಯಸ್ಸಿಗೆ ಬರು (ಒದವಿದ ಲತೆಗಂಕುರ ಗರ್ಭದ ಚಿಹ್ನಂ ಮೂಡುವಂದದಿಂ ದೇವಕಿಗುರ್ವಿದ ಗರ್ಭದ ಚಿಹ್ನಂ ಮೂಡಿದುದಾ ಕಂಸಂಗೆ ಮಿೞ್ತು ಮೂಡುವ ತೆಱದಿಂ: ನೇಮಿನಾಪು, ೭. ೩೭); ತೋಡು (ಒದವಿದರೆ ಬಿಳಿದೆನಿಪ ಬರಿವದಣೆಯ ಕಿಱುದೆಂಗು .. .. ನೀರಕ್ಕುಂ: ಲೋಕೋಪಕಾ, ೫. ೧೭); ಏಳಿಗೆ ಹೊಂದು, ಅಧಿಕವಾಗು (ಪದೆಪಿಂ ತನ್ನಯ ಸಾರ್ಗೆ ವಂದ ಸುತೆಯೊಂದಾಶ್ಚರ್ಯ ಸೌಂದರ್ಯಸಂಪದಮಂ ಶ್ರೀಜಿನಪಾದಭಕ್ತಿಯ ಒದವಂ ಕಂಡು: ಶಾಂತೀಶ್ವಪು, ೨. ೨೦); ಅಭಿವೃದ್ಧಿ (ಮದೀಯ ಮನೋಗತ ಕಾಮಸಾಗರದ ಒದವಿಂಗೆ ನಲ್ಲಳ ವಿಲೋಚನಚಂದ್ರಿಕೆಯೊಂದೆ ಸಾಲದೇ: ಪಂಪಭಾ, ೫. ೧೧); ಸಾಧಿಸು (ಶ್ರೀವಿಜಯನೊಳಂ ಉರ್ವರಾಸ್ಯ ತಿಲಕನೊಳಂ ಅನಿಬರ್ ನೆರೆದುಂ ಕಾದಿಯುಂ ಒದವಲಾಱದುದಱಂ: ಶಾಂತಿಪು, ೬. ೩ ವ)"
ಒದವುಗೆ,"ಉಂಟಾಗಲಿ (ಒದವುಗೆ ನಿನ್ನ ಸಂತತಿಗೆ ನೂರ್ವರ್ ಉದಗ್ರ ಸುತರ್ಕಳ್ ಒಂದೆ ಗರ್ಭದೊಳ್ ಎನೆ ಕೆಮ್ಮನಿಂತು ಪೊಸೆದಿಕ್ಕಿದೆ ಪೊಲ್ಲದುಗೆಯ್ದೆ: ಪಂಪಭಾ, ೧, ೧೩೧)"
ಒದವೇಱು,"[ಒದ+ಪೇಱು] ಬಹಳವಾಗಿ ತುಂಬಿಕೊ (ಪಸರಿಸಿ ದುಗ್ಧಾಬ್ಧಿಜಳಪ್ರಸರಂನೊದವೇಱ ಬಂದು ಕಱೆವುವು ಮೇಘಪ್ರಸರಂಗಳ್: ಆದಿಪು, ೧. ೫೯) [ಎಲ್. ಬಸವರಾಜು ಅವರು ಸ್ವೀಕರಿಸಿರುವ ಪಾಠ]"
ಒಂದಿ ನಿಲ್,"ಸೇರಿ ನಿಲ್ಲು, ಸಜ್ಜಾಗಿ ನಿಲ್ಲು (ಇತ್ತ ತಪದೊಳ್ ನರಂ ಇಂತು ಒಂದಿ ನಿಲೆ ತಪದ ಬಿಸುಪಿಂ ಬೆಂದೞದುದು ವನದೊಳುಳ್ಳ ತಪಸಿಯರ ತಪಂ: ಪಂಪಭಾ, ೮. ೧೦)"
page,8
ಒಂದಿ ಬಾರದಂ,"ಕೂಡಿ ಬರದವನು (ಅಖಿಳಶಾಸ್ತ್ರವಿಶಾರದನಪ್ಪನುಂ ಗೆಲಲ್ಕರಿಯನುಂ ಒಂದಿ ಬಾರದನುಂ ಅಂಕದ ಕರ್ಣನೆ: ಪಂಪಭಾ, ೯. ೬೧)"
ಒಂದಿಗ,"ಜೊತೆಯವನು (ಕಿಱುಕುಳನಪ್ಪ ಎನ್ನೊಂದಿಗನಳ್ ಅನುಚಿತಮಿದಂ ನಿಮ್ಮಡಿ ಬೆಸಸಿ ಕಳೆಯಮತ್ಸಂಶಯಮಂ: ಶಾಂತಿಪು, ೫. ೯)"
ಒಂದಿನಿಸು,"ಒಂದಿಷ್ಟು, ಕೊಂಚ (ಪವನಸುತಂಗೆ ಪಾಸಟಿಗಳೊರ್ವರುಂ ಇಲ್ಲದಱಂದಂ ಆಂತ ಕೌರವಬಲದ ಉರ್ಕನೊಂದಿನಿಸು ಮಾಣಿಸಿ ಪೋಪಂ: ಪಂಪಭಾ, ೧೨. ೧೨೧)"
ಒಂದಿಸು,"ಕೂಡಿಸು, ಜೋಡಿಸು ಕೆಂದಾವರೆಯ ಸಲರ್ದ ಅಲರೊಳ್ ಒಂದಿಸುವಂತೆ ಅಳಿಕುಳಂಗಳಂ: ಕರ್ಣನೇಮಿ, ೧೩. ೭೭)"
ಒಂದು,"ಕೂಡು, ಸೇರು (ಮುತ್ತಿನ ಪಚ್ಚೆ ಮಾಣಿಕದ ವಜ್ರದ ಕೇೞಯೊಳ್ ಒಂದಿ ಸಾಂದಿನೊಳ್ ಕತ್ತುರಿಯೊಂದು ಕೋೞ್ಗೆಸಱೊಳ್ ಓಕುಳಿ ಚಂದನ ಗಂಧವಾರಿಯೊಳ್ ಸುತ್ತಲುಂ ಅೞ್ಕಱಂ ಪಡೆವ ಗೇಯದ ಪೆಂಪಿನ ಅಲಂಪಂ ಆರ್ಗಂ ಆರ್ತಿತ್ತುದು ಪಟ್ಟಬಂಧ ಮಹೋತ್ಸವಂ ಆ ಪಡೆಮೆಚ್ಚೆ ಗಂಡನಾ: ಪಂಪಭಾ, ೧೪. ೨೦); ಪಡೆ, ಹೊಂದು (ವಿನೋದಕೇಳಿಯಂ ತೊಱೆವಾತಮ ಪಂದೆಯವನೆಂಬ ನಿಂದೆಯನೊಂದುವನಿದು ರಾಜಧರ್ಮಮೇ: ರಾಜಶೇವಿ, ೩೩. ೨೦); ಒಂದು ಸಂಖ್ಯೆ (ಒಂದುಂ ಎಡಂಬಡುಂ ಪೊರೆಯುಂ ಇಲ್ಲ ಅವರ್ಗೆ ಎಂಬುದಂ ಎಯ್ದೆ ನಂಬಿ ನಾಡಂ ದಯೆಗೆಯ್ದು ನೀಂ ಕುಡುವಿನಂ: ಪಂಪಭಾ, ೯. ೪೩)"
ಒಂದು ತಲೆಯಾಗೋಡು,"ಒಂದೆ ದಿಕ್ಕಿಗೆ ತಲೆತಿರುಗಿಸಿಕೊಂಡು ಓಡು (ಅಂತು ದ್ರೋಣಂ ಎೞೆಗೋಣಸಾವಂ ಸಾವುದುಂ ಭೋರ್ಗರೆದಾರ್ದ ಪಾಂಡವ ಪತಾಕಿನಿಯುಮಂ ಒಂದು ತಲೆಯಾಗೋಡುವ ಕೌರವ್ಯಧ್ವಜಿನಿಯುಮಂ ಬೇಱೊಂದು ಮೊನೆಯೊಳ್ ಕಾದುತಿರ್ದ ಅಶ್ವತ್ಥಾಮಂ ಕಂಡು: ಪಂಪಭಾ, ೧೨. ೩೦ ವ)"
ಒಂದು ಪತ್ತೆಂಟು ಪಲಗೆ,"ಒಂದು ಹತ್ತೆಂಟು ಆಟ, ಅಂದರೆ ಕೆಲವು ಆಟಗಳು (ಮಡಿಮಡಿಗುಱುವುದುಂ ಒಂದು ಪತ್ತೆಂಟು ಪಲಗೆಯಂ ಮೆೞ್ಪಡಿಸಲೆಂದು ಸೋಲ್ತು ಸೋಲದೊಳ್ ಏವಯಿಸಿಯಿನ್ನೊಡ್ಡಂ ಕೊಳ್ಳಿಂ ಎಂದು: ಪಂಪಭಾ, ೬. ೭೧ ವ)"
ಒಂದುಗುಂದು,"ಒಂದೂ [ಸ್ವಲ್ಪವೂ] ಕಡಿಮೆಯಾಗದೆ (ಪ್ರಯತ್ನದೆ ಬಿಗಿದಿರ್ದ ಎರೞ್ದೊಣೆ ಮಿಸುಪ್ಪ ಅಸಿ ಖೇಟಕಂ ಇಂತಿವು ಒಂದುಗುಂದದೆ ನಿಲೆ ನೋೞ್ಪ ನೋಟಕರ್ಗೆ ಸೌಮ್ಯಭಯಂಕರನಾದಂ ಅರ್ಜುನಂ: ಪಂಪಭಾ, ೭. ೭೯)"
ಒಂದುತ್ತರಂ,"ಒಂದಿಷ್ಟು ಅಧಿಕವಾಗಿ (ರಥಮಂ ಬಂದೇಱ ಮಗನ ಮನಕತಂ ಒಂದುತ್ತರಮೆರ್ದೆಯನಲೆಯೆ ನರನಿಂತೆಂದಂ: ಪಂಪಭಾ, ೧೧. ೧೧೪)"
ಒಂದುಮಾಡಿಕೊ,"ಒಟ್ಟಾಗು (ತಂತಮ್ಮ ಚತುರ್ವಲಂಗಳಂ ಒಂದುಮಾಡಿಕೊಂಡು ಕಾಲಾಗ್ನಿಯಂ ಕೀಡಿ ಸುತ್ತುವಂತೆ ಕರ್ಣನಂ ಸುತ್ತಿ ಮುತ್ತಿಕೊಂಡು: ಪಂಪಭಾ, ೧೨. ೧೧೮ ವ)"
ಒದೆ,"ಕಾಲಿನಿಂದ ತುಳಿ (ಕಾಲಿಂದಂ ತಲೆಯನೊದೆದು: ವಡ್ಡಾರಾ, ಪು. ೮. ಸಾ. ೧೭)"
ಒಂದೆ ಗಡ,"ಒಂದೆ ಅಲ್ಲವೆ, ಒಂದು ವಿಷಯ (ಒಂದೆ ಗಡ ಹರಿಯ ಪೇೞ್ದೊಂದಂದದೆ ನರನೆಸಗುವಂತೆ ಕರ್ಣನುಂ ಎನ್ನೆಂದ ಒಂದೋಜೆಯೊಳ್ ಎಸಗದೊಡೆ: ಪಂಪಭಾ, ೧೨. ೧೦೧)"
ಒಂದೆ ಪಸೆಯೊಳಿರಿಸು,"ಒಂದೇ ಹಸೆಯ ಮೇಲೆ ಕುಳ್ಳಿರಿಸು, ಒಟ್ಟಿಗೆ (ಅಂತು ಸ್ವಯಂಬರದೊಳ್ ನೆಱೆದರಸುಮಕ್ಕಳೊಳ್ ಅಪ್ಪುಕೆಯ್ದ ಕುಂತಿಯೊಡನೆ ಮದ್ರರಾಜನ ಮಗಳ್ ಶಲ್ಯನನೊಡವುಟ್ಟಿದ ಮಾದ್ರಿಯುಮನೊಂದೆ ಪಸೆಯೊಳಿರಿಸಿ: ಪಂಪಭಾ, ೧. ೧೦೬ ವ)"
ಒಂದೆ ಮೆಯ್,"ಏಕಾಕಿ (ಅತ್ತ ವಿಜಯಕಟಕಜನಂ ಅಂಬುಧಿತಟದೊಳಿರ್ದ ಅರಸನೊಂದೆ ಮೆಯ್ಯೊಳ್ ಪೋಗಿ ಬಾರದೆ ತಡೆದುದರ್ಕೆ ಕಟ್ಟುಕಡೆದು: ಆದಿಪು, ೧೨. ೧೨೪ ವ)"
ಒದೆವಡೆ,"ಒದೆತವನ್ನು ಪಡೆ; ಏಟು ತಿನ್ನು (ಲಲನೆಯರಿಂದ ಅಂದು ಒದೆವಡೆದಾ ನಲವಂ ತಳೆದ: ಕುಸುಮಾಕಾ, ೫. ೪೩)"
ಒಂದೆವಱೆಗುಟ್ಟು,"ಒಂದೇ ತಮಟೆಯನ್ನು ಹೊಡೆ (ಎನ್ನುಮಂ ಈತನಂತೆ ಪೆಡಂಗಯ್ಯುಡಿಯೆ ಕಟ್ಟಿ ಒಂದೆವಱೆಗುಟ್ಟಿ ನೀಮೆಲ್ಲ ನಂಟರ್ ನೋಡೆ ಶ್ಮಶಾನಕ್ಕುಯ್ದು ಸೂಲದೊೞಕ್ಕಿ ಕೊಲ್ವರ್: ವಡ್ಡಾರಾ, ಪು ೧೪, ಸಾ ೧೨)"
ಒಂದೆವಸ,"ಒಂದು ದಿವಸ (ಇಂದುವಿಮಾನಂ ಒಂದೆವಸ ರಾಹುವಿಮಾನಂ ಅದೊರ್ಮೆಗೊರ್ಮೆ ಸಾರ್ತಂದಿರೆ ಚಂದ್ರನುಂ ಕ್ರಮದೆ ತೋಱುವಂ: ಸಮಯಪ, ೧೧. ೪೨)"
ಒಂದೆವಿಂದೆ,"ಒಂದು ಗುಂಪಾಗಿ ಅಲ್ಲದೆ, ಬೇರೆ ಬೇರೆಯಾಗಿ (ಅತಿರಥ ಸಮರಥ ಮಹಾರಥ ಅರ್ಧರಥರ್ ಒಂದೆವಿಂದೆಯಲ್ಲದೆ ಒಂದೊರ್ವರೊಳ್ ಸಂಧಿಸಿ ಗೊಂದಣಿಸಿ ನಿಂದಾಗಳ್: ಪಂಪಭಾ, ೧೧. ೧೪೬ ವ)"
ಒಂದೆಸೆ,"ಒಂದು ದೆಸೆ, ದಿಕ್ಕು, ಕಡೆ (ಅಸುರರ್ ಅಲ್ಲಿರದೆ ಏನೊಂದೆಸೆಯೊಳ್ ಪೋಗಿರ್ದರೆ: ಸಮಯಪ, ೮. ೧೪೩)"
ಒಂದೊಡಲ್,"[ಒಂದು+ಒಡಲ್] ಒಂದೇ ದೇಹ, ಏಕಾಂಗಿ (ಉದಗ್ರ ಮೃಗರಾಜನುಮಂ ಮದವದ್ವಿರೋಧಿ ಭೇದನಕರಮಪ್ಪ ಶೌರ್ಯಮದಮದೆನ್ನುಮಂ ಒಂದೊಡಲ್ ಎಂಬ ಸಂಜಯಾ: ಪಂಪಭಾ, ೧೩. ೫೧)"
page,9
ಒಂದೊರ್ವರ್,"ಒಬ್ಬರೊಬ್ಬರು (ಒಂದೊರ್ವರಂ ಅಗಲ್ದಿಂ ಬೞಯಮಾದ ಸುಖದುಃಖಗಳಂ ಅನ್ಯೋನ್ಯನಿವೇದನಂ ಗೆಯ್ದು: ಪಂಪಭಾ, ೯. ೮ ವ)"
ಒದ್ದೆ,"ರಾಶಿ (ಬದ್ದವಣದ ಪಱೆಗಳ್ ಕಿವಿ ಸದ್ದಂಗಿಡೆಮೊೞಗೆ ದೇವದುಂದುಭಿರವಂ ಒಂದು ಉದ್ದಾನಿ ನೆಗೞೆ ಮುಗುಳ ಅಲರ ಒದ್ದೆ ಕರಂ ಸಿದ್ಧಮಾದುದು ಅಂಬರತಲದೊಳ್: ಪಂಪಭಾ, ೧೨. ೨೧೮); ನೆನೆದಿರುವುದು (ದೇವದುಂದುಭಿ ರವದೊಂದುದ್ದಾನಿ ನೆಗೞೆ ಮುಗುಳಲರೊದ್ದೆ ಕರಂ ಸಿದ್ಮಾದುದು ಅಂಬರತಲದೊಳ್: ಪಂಪಭಾ, ೧೨. ೨೧೮)"
ಒನಕೆ,"ಕುಟ್ಟುವ ಸಾಧನ,; ಮುಸಲ (ದಂತದ ಒನಕೆಯನೆತ್ತು ನುಣ್ದನಿಯ ಸುವ್ವಿಯ ಗಾವರದೊಳ್ ತೊಡರ್ಚಿ: ಲೀಲಾವತಿ, ೮. ೩೦)"
ಒನಕೆವಾಡು,"ಕುಟ್ಟುವಾಗ ಹೇಳುವ ಹಾಡು (ಎನಿತೋದನೋದಿಯುಂ ಮನದನಿತೆ ವಲಂ ಬುದ್ಧಿಯಕ್ಕುಂ ಎಂದು ಸಮಸ್ತಾವನಿಯ ಜನಂ ಒನಕೆವಾಡಪ್ಪಿನೆಗಂ ಸಲೆ ನುಡಿದ ನುಡಿ ಯಥಾರ್ಥಂ ನಿನ್ನೊಳ್: ಪಂಚತಂತ್ರ, ೬೮)"
ಒನಲಿ,"ಜರಡಿ (ಒನಲಿಯಂತೆ ಪೊಲ್ಲಮೆಯಂ ಪಿಡಿಯದೆ ಕೋಣನಂತೆ ಕದಡದೆ ಬಕನಂತೆ ಧೂರ್ತನಾಗದೆ: ಧರ್ಮಾಮೃ, ೧. ೧೩೮ ವ)"
ಒನಲಿಸು,"ಕೆರಳಿಸು (ಆವಡವಿಗಳೊಳ್ ಪಣ್ಪಲಂ ಆವಗಂ ಒಳವು ಅಲ್ಲಿಗಱಸಿ ಪರಿಪರಿದು ಕರಂ ತಾವಡಿಗೊಳ್ವ ಈ ಭೀಮನ ಬೇವಸಮಿದು ನಿನ್ನ ಮನಮಂ ಒನಲಿಸಿತಿಲ್ಲಾ: ಪಂಪಭಾ, ೭. ೪೬)"
ಒನಲ್,"ಕ್ರೋಧಗೊಳ್ಳು (ಬಿರಿಯಿಸೆ ಬೇಟದೊಳ್ ಬಿರಿದ ನಲ್ಲರಗಲ್ದು ಕನಲ್ದು ಒನಲ್ದು ನಲ್ಲರ ದೆಸೆಯಿಂದಂ ಅೞವರೆ: ಆದಿಪು, ೩, ೮೬)"
ಒನೆ,"ಧಾನ್ಯವನ್ನು ಮೊರದಲ್ಲಿ ಶುದ್ಧಗೊಳಿಸು (ಒನೆ ಶೂರ್ಪಕರಣೇ: ಶಬ್ದಮದ, ಧಾ ೪೩೨)"
ಒಪ್ಪಂ,"ಒಪ್ಪಿಗೆ (ಕರ್ವುವಿಲ್ಗೆ ಅದೇಂ ನಿಲ್ಲದೆ ಕಂತು ಮಾಡಿದನೊ ತೋಮರದ ಉಪ್ಪರವಟ್ಟದ ಒಪ್ಪಮಂ: ಆಚವರ್ಧ, ೨. ೬); ಅಚ್ಚುಕಟ್ಟು (ಅಂಧಲಾವುಕನ್ಯಾಯದೆ ಭಾವಮೊಂದೆರಡು ಲೇಸೆನೆ ಪೇೞ್ದುಱದಿರ್ಪುದೊಪ್ಪಮೇ: ಚಂದ್ರಪ್ರಪು, ೧. ೪೮); ಕಾಂತಿ (ಗಣಿಕಾಜನಂ ಸ್ಮರಣ ದೀವದ ಪುಲ್ಲೆಯೊಲಿರ್ದುದುದೊಪ್ಪದಿಂ: ಧರ್ಮಾಮೃ, ೪. ೪. ೮೬)"
ಒಪ್ಪಕಾಱ,"ಓರಣಗೊಳಿಸುವವನು (ಗಜಱುವ ಗಳೆಕಾಱರ ಚಪ್ಪರಿಸುವ ಒಪ್ಪಕಾಱರ ಕರೆವ ಪರಿಕಾಱರ .. .. ನೆರವಿಗಳಂ: ಅನಂತಪು, ೨. ೨೯ ವ)"
ಒಪ್ಪಂಗಿಡು,"ಕಾಂತಿಹೀನವಾಗು (ಧಾತ್ರೀತಳಂ ಬಿನ್ನಗಾದವೊಳ್ ಒಪ್ಪಂಗಿಡೆ ವಲ್ಲಭಾವಿರಹಿತಂ ಬೆಂದಿರ್ದನುರ್ವೀಶ್ವರಂ: ಲೀಲಾವತಿ, ೧೪. ೫೩)"
ಒಪ್ಪಂಗುಂದು,"ಅಂದ ಕೆಡು (ಬಾಳ ಬಾಯ್ಧಾರೆಯ ಸೋಂಕೆಂದು ಕದಳೀದಳ ಸ್ಪರ್ಶನಕ್ಕೆ ದರ್ಪಂಗೆಟ್ಟು ಒಪ್ಪಂಗುಂದುತ್ತುಂ: ಗಿರಿಜಾಕ, ೪. ೧೧೯ ವ)"
ಒಪ್ಪಂಬಡೆ,"ಅಂದಗೊಳ್ಳು (ನುಡಿ ನೆರೆದ ಜೀವಕದಂಬಂಗಳ್ಗೆ ಅಭಯಮೆಂಬ ಡಂಗುರದವೊಲ್ ಒಪ್ಪಂಬಡೆಯೆ: ಯಶೋಧಚ, ೪. ೭೧)"
ಒಪ್ಪಂಬೂಸು,"ಒಪ್ಪವನ್ನು ಲೇಪಿಸು, ಮೆರುಗು ನೀಡು (ಒಪ್ಪಂಬೂಸಿದವೋಲ್ ತೆಱಂಬೊಳೆವ ಕೊಂಕಂ ಪಾಲೊಳೊಂದಿರ್ಪವೋಳ್ ಒಪ್ಪಂಬೆತ್ತಿನಿದಾದ ಬರ್ದುನುಡಿಯಂ ತಳ್ತು .. .. ಕೊರಲ್ಗೊಳ್ಳದೇ: ಕಬ್ಬಿಗಕಾ, ೫)"
ಒಪ್ಪಂಬೆಱು,"ಅಂದವನ್ನು ಪಡೆ (ಒಪ್ಪಂಬೂಸಿದವೋಲ್ ತೆಱಂಬೊಳೆವ ಕೊಂಕಂ ಪಾಲೊಳೊಂದಿರ್ಪವೋಳ್ ಒಪ್ಪಂಬೆತ್ತಿನಿದಾದ ಬರ್ದುನುಡಿಯಂ ತಳ್ತು .. .. ಕೊರಲ್ಗೊಳ್ಳದೇ: ಕಬ್ಬಿಗಕಾ, ೫)"
ಒಪ್ಪವಿಡಿ,"ಒಪ್ಪ ಹಾಕು (ಕೈರವದ ಸಬಳಮಂ ಒಪ್ಪವಿಡಿದ ಕುಮುದಾಕ್ಷಿಯರಿಂ: ಗಿರಿಜಾಕ, ೭. ೧೧ ವ)"
ಒಪ್ಪಸಲಗೆಯಿಡು,"ಒಪ್ಪವಿಡುವ ಸಲಾಕಿಯಿಂದ ತೀಡು (ಮಲಯರುಹದ ಒಪ್ಪಮಂ ಅಲರ್ಗಣೆಗಳಿಂ ಒಪ್ಪಸಲಗೆಯಿಡೆ ನಡೆತಂದಳ್: ಅನಂತಪು, ೪. ೧೦೮)"
ಒಪ್ಪಳ,"ಒಂದು ಪಲ ಅಥವಾ ಮೂರು ತೊಲ ತೂಕ, ಒಂದು ಹಿಡಿ (ಜಗದೀಶ್ವರಪೂಜೆಗೆ ತಪಸಿಗೆ ಎಂದೊಡೆ ಒಪ್ಪಳಮಂ ಇಕ್ಕರ್ ಅಱಗುಲಿವೆಂಡಿರ್: ಸಮಯಪ, ೫. ೧೦೨)"
ಒಪ್ಪಿಡಿ,"ಒಂದು ಹಿಡಿ (ಅದಱಂ ಕುಲಂ ಒಪ್ಪಿಡಿ ತವುಡುಂ ಇರದು ಚರಿತಂ ಅಮೂಲ್ಯಂ: ಸಮಯಪ, ೧೦. ೧೩೭)"
ಒಪ್ಪಿಸು,"[ಮರಳಿ] ವಶಕ್ಕೆ ಕೊಟ್ಟುಬಿಡು (ಮಗನ ಕರೆದು ಒಪ್ಪಿಸವೇೞ ಯುಧಿಷ್ಠಿರಂಗೆ ಮುನ್ ಗೆಲ್ದ ವಸ್ತುವಾಹನಚಯಮಂ: ಪಂಪಭಾ, ೬. ೭೬)"
page,10
ಒಪ್ಪು,"ಅಂದವಾಗು (ಕಳಹಂಸನಾದರಮಣೀಯತರಂ ಮದದಂತಿದಾನಗಂಧೋತ್ಕಟಂ ಒಪ್ಪುಗುಂ .. .. ಆ ವಿಜಯಾರ್ಧಪರ್ವತಂ: ಆದಿಪು, ೧. ೬೩)"
ಒಪ್ಪುಗೊಳ್,"ವಹಿಸಿಕೊ (ತನುವನಿನ್ನೊಪ್ಪುಗೊಳ್ ಮುನ್ನಮಿನ್ನುಂ ಕರಣೀಯಂ ನಿನ್ನ ವಾಕ್ಯಂ ನಿಜಮತಮೆ ಮತಂ: ಆದಿಪು, ೨. ೪೯); ಒಪ್ಪಿಸಿಕೊ (ಒಪ್ಪುಗೊಳ್ಗೆ ತನ್ನಳಿಯನಂ ಎಯ್ದೆ ಪಾಲಿಸುಗೆ ಬಂದಿದಂ ಈಗಳ್ ಅನಾಥಯೂಥಮಂ: ಆದಿಪು, ೪. ೮೪)"
ಒಪ್ಪುವೆಱು,"ಅಂದವನ್ನು ಹೊಂದು (ಸೂಸಕಂಗಳಿಂ ಒಪ್ಪುವೆತ್ತ ಉನ್ನತಧ್ವದೋಳಿಯಿಂ ಬಿಡುಮುತ್ತಿನಿಂ ಕಡುಶಫಭೆವೆತ್ತು: ಧರ್ಮಾಮೃ, ೬. ೩೧)"
ಒಂಬತ್ತು ನಿಧಿ,"[ಜೈನ] ಚಕ್ರವರ್ತಿಯ ಬಳಿಯ ನವನಿಧಿಗಳಲ್ಲಿ ಒಂದು (ಕಾಳ ಮಹಾಕಾಳ ಪದ್ಮ ಪಾಂಡುಕ ನೈಸರ್ಪ ಮಾಣವಕ ಪಿಂಗಳ ಶಂಖ ಸರ್ಪರತ್ನಂಗಳೆಂಬೊಂಬತ್ತು ನಿಧಿಗಳುಮಂ ಅನುಕ್ರಮದೊಳರ್ಚಿಸಿ: ಚಂದ್ರಪ್ರಪು, ೬. ೧೦೨ ವ)"
ಒಂಬೈಸಾಸಿರ,"ಒಂಬತ್ತು ಸಾವಿರ (ನಾಲ್ಸಾಸಿರದೈನೂಱಯ್ವದಿಂಬರ್ ಶಿಕ್ಷಕರುಂ ಒಂಬೈಸಾಸಿರರವಧಿಜ್ಞಾನಿಗಳುಂ: ಆದಿಪು, ೧೬. ೪೦ ವ)"
ಒಬ್ಬಳ,"[ಒರ್+ಬಳ] ಒಂದು ಬಳ್ಳ (ಕಱೆವುವು ಗೋಸಹಸ್ರಂ ಒಳವಾದೊಡಂ ಒಬ್ಬಳ ಪಾಲೆ: ಸಮಯಪ, ೫. ೭೯)"
ಒಬ್ಬುಳಿ,"ರಾಶಿ (ನಿಬ್ಬೆರಗುವಟ್ಟು ಸೌಂದರಿ ಒಬ್ಬುಳಿಗೊಂಡಳದಣ್ಮದಿನೀಕ್ಷಿಸಿ ನೃಪನಂ: ಉದ್ಭಟಕಾ, ೧೧. ೨೩)"
ಒಬ್ಬುಳಿಕ್ಕು,"ಕೂಡಿಡು (ಅದೃಶ್ಯಾಕಾರದಿಂ ಕೊಯ್ದು ಒಬ್ಬುಳಿಕ್ಕಳ್ ಅದಂ ವಿಪ್ರಂ ಕಂಡು: ತ್ರಿಷಷ್ಟಿಪು, ೫೬. ೧೦ ವ)"
ಒಮ್ಮು,"ಅನುಸರಿಸಿ ನಡೆ (ಒಮ್ಮು ಅನುವರ್ತನೇ: ಶಬ್ದಮದ, ಧಾ ೪೯೯)"
ಒಮ್ಮುಕ್ಕುಳ್,"ಒಂದು ಮುಕ್ಕು, ಬಾಯಿ ಹಿಡಿಯುವಷ್ಟು (ತಮಮೆಂಬ ತಮಕ್ಕೆ ಒಮ್ಮುಕ್ಕುಳಾದುದು ಜಗದ್ವಿಧುಬಿಂಬಂ: ಲೀಲಾವತಿ, ೧೪. ೧೦೪)"
ಒಮ್ಮೊೞ,"ಒಂದು ಮೊಳ (ಮಱೆದುಂ ಸಾವದ್ಯಮೆಂದೊಡಂ ಒಮ್ಮೊೞ ಪಾವಿಂಗೆ ಅಂಜದುದಂ ಅಂಜುವರ್ ಸಲೆ ಜೈನರ್: ಸಮಯಪ, ೫. ೯)"
ಒಯ್,"ತೆಗೆದುಕೊಡು ಹೋಗು (ಕನಕಶ್ರೀಯಂ ಗಗನಗಾಮಿನೀವಿದ್ಯೆಯಿಂ ಒಯ್ದು: ಶಾಂತಿಪು, ೩. ೬೦ ವ)"
ಒಯ್ಕನೆ,"ನೇರವಾಗಿ (ನೆಱೆಯೆ ಧನುರ್ವಿದ್ಯೆಯ ಕಣ್ದೆಱೆವಿನೆಗಂ ಕಲ್ತ ನಿಮ್ಮ ಮಕ್ಕಳ ಮೆಯ್ಯೊಳ್ ಮೆಱೆದಪ್ಪೆಂ ಎನ್ನ ವಿದ್ದೆಯಂ ನೆರೆದು ನೋೞ್ಪುದನಿಬರುಮೀಗಳ್: ಪಂಪಭಾ, ೨. ೬೫)"
ಒಯ್ಯನಾಗು,"ಕ್ಷೀಣವಾಗು, ಕಾಂತಿಹೀನವಾಗು (ಸೊಡರ್ಗುಡಿ ಒಯ್ಯನಾಗೆ ಪೊಸಮಲ್ಲಿಗೆ ಕಂಪುನಾಱೆ ತಣ್ಪಿಡಿದ ಎಲರ್ ಊದೆ ಗಾವರದ ಮೆಲ್ಲುಲಿ ತುಂಬಿಯ ಗಾವರಂಂಗಳ ಗೆಡೆಗೊಳೆ: ಪಂಪಭಾ, ೪. ೧೧೦)"
ಒಯ್ಯನೆ,"ಮೆಲ್ಲನೆ, ಮೃದುವಾಗಿ (ಎಂದು ಒಯ್ಯನೆ ಇೞಪೆ ನೆಲದೊಳ್ ದುಂದುಭಿರವದೊಡನೆ ವಿಜಯಘೋಷಣೆ ನೆಗೞ್ದತ್ತು: ಆದಿಪು, ೧೪. ೧೧೩); ಸಾವಕಾಶವಾಗಿ (ಎಱಕೆಗಳಂ ಮೆಲ್ಲನೆ ಉರ್ಚುತ್ತೆ ನಿಂದು ಒಯ್ಯನೆ ಸಾರ್ದು ಆ ತ್ರೋಟಿಯಿಂದಂ ತೊಡೆದು ಗಱಗಳಂ ನುಣ್ಣವಿರ್ ಬಿರ್ಚಿ ಮೆಯ್ಯಂ ತೊನೆದು ಉದ್ದಂ ನೀಡಿ ಗೋಣಂ ನವ ದಿನಮುಖದೊಳ್ ಕುಕ್ಕುಟಂ ಕೂಗಿತಾಗಳ್: ಶಾಂತೀಶ್ವಪು, ೧೧. ೯೬); ಕ್ರಮವಾಗಿ (ಮುನಿಪತಿ ವಾಚನೆಯಿಂ ಪೃಚ್ಛನೆಯಿಂ ಅನುಪ್ರೇಕ್ಷೆಯಿಂ ತದಾಮ್ನಾಯದಿಂ ಒಯ್ಯನೆ ಧರ್ಮಕಥನದಿಂದಂ ವಿನುತಸ್ವಾಧ್ಯಾಯಮೆಂಬ ತಪಮಮಂ ತಳೆದಂ: ಸುಕುಮಾಚ, ೪. ೧೮)"
ಒಯ್ಯನೊಯ್ಯನೆ,"ನಿದನಿದಾನವಾಗಿ (ಅಮರ್ದ ಲೀಲೆಯಿಂ ಪೆಂಡವಾಸದೊಳ್ ಪೆಂಡಿರೊಯ್ಯನೊಯ್ಯನೆ ನಡೆದರ್: ಆದಿಪು, ೧೧. ೪೧)"
ಒಯ್ಯಾರ,"ಒನಪು, ಬೆಡಗು (ಮಲ್ಲಿಗೆಯ ಮುಗುಳ ಹಾರಕ್ಕೆ ಒಯ್ಯಾರಮಪ್ಪ ಪಚ್ಚೆಸಾರಮಂ ಸಮೆಯಲೆಂದು: ಪಾರ್ಶ್ವನಾಪು, ೯. ೪೬ ವ)"
ಒರಲ್,"ಒರಳು, ಕುಟ್ಟಲು ರುಬ್ಬಲು ಬಳಸುವ ಸಾಧನ (ಕೊರಲಸತ್ವಮಿಲ್ಲದೆ ಒರಲಂ ನುಂಗಿದರೆಂಬ ನಾೞ್ಗಾದೆಯಂತೆ: ಧರ್ಮಾಮೃ, ೭.೧೦೮ ವ)"
ಒರಸು,"ಉಜ್ಜು, ಘರ್ಷಿಸು (ಬೆರಲೊಳ್ ಬೀಣೆಯ ತಂತಿಗಳ್ ಒರಸಿದ ಕೆಂಗಲೆಗಳ್ ಅಕ್ಷಮಾಲೆ: ಪಂಪಭಾ, ೬. ೧೦)"
ಒರೆ,"ತಿಳಿಸು, ಹೇಳು (ಈ ಪುಟ್ಟಿನೊಳ್ ದೊರೆಕೊಳ್ವಂತದು ತಾನೊಡರ್ಚು ಮುಱುವುಟ್ಟಲ್ಲಾದೊಡಂ ನೀನೆ ಎಂದು ಒರೆವನ್ನಂ ಬಿರಿದತ್ತು ಭೋಂಕನೆರ್ದೆ ತದ್ರಾಜೇಂದ್ರಚಂದ್ರಾರ್ಕನಾ: ಕಾದಂಸಂ, ೭. ೨೫); [ಚಿನ್ನವನ್ನು] ಒರೆಗೆ ಹಚ್ಚು, ಪರೀಕ್ಷಿಸು (ತಮ್ಮ ಮತಮಂ ಮತ್ತಾ ಚರಿತದೊಡನೆ ಓಜೆಯಿಂ ನಿಜಚರಿತಮಂ ಒರೆದೆಯ್ದೆ ನೋಡುವುದೆಗ್ಗೇ: ಸಮಯಪ, ೧೩. ೫); ಸಮಾನತೆ (ಕಾಗಿಣಿಗೆ ಮರಂ ಬೀೞಲ್ವೋಗಿರ್ಕುಂ ಕಡಲ ಕಡೆವರಂ ನಿಮಿರ್ದ ಮಹೀಭಾಗಮಂ ಅನುಜಂಗಿತ್ತಂ ಭಾಗಿಗಳಾರ್ ಸೀರಪಾಣಿಯ ಒರೆಗಂ ದೊರೆಗಂ: ಪಂಪರಾ, ೬. ೧೩೪)"
page,11
ಒರೆಗಲ್,"ಚಿನ್ನವನ್ನು ಪರೀಕ್ಷಿಸುವ ಉಜ್ಜುಗಲ್ಲು (ಪರುಸದ ಒರೆಗಲ್ ಸುವರ್ಣದ ಒರೆಪಕ್ಕೆ ಎಡೆಯಾಗಿ ತೋರ್ಪವೊಲ್: ಚಂದ್ರಪ್ರಪು, ೧. ೪೬)"
ಒರೆಪ,"ಉಜ್ಜುವಿಕೆ (ಪರುಸದ ಒರೆಗಲ್ ಸುವರ್ಣದ ಒರೆಪಕ್ಕೆ ಎಡೆಯಾಗಿ ತೋರ್ಪವೊಲ್: ಚಂದ್ರಪ್ರಪು, ೧. ೪೬)"
ಒರೆಯಿಡು,"ಹೋಲಿಸು (ಹರಿಗಂ ನಿನಗಂ ಹರಿಗಂ ಹರಿಣಂಗಂ ಹರಿಗಮುಡುಗಮೊರೆಯಿಡಲ್ ಎಂತು ಅಂತಿರೆ: ಜಗನ್ನಾವಿ, ೧೭. ೩೦)"
ಒರ್ಕುಡಿತೆ,"ಒಂದು ಬೊಗಸೆ (ತೃಷ್ಣೆಗೆ ಒರ್ಕುಡಿತೆಯಿಂ ಕೊಂಡು ಅಚ್ಚವೆಳ್ದಿಂಗಳಂ ಕುಡಿಯಲ್ ಬರ್ಕುಮೇ: ನೇಮಿನಾಪು, ೧. ೩೧)"
ಒರ್ಕೋಲ್,"ಒಂದು ಕೋಲು, ದೂರ ಅಳೆಯುವ ಪ್ರಮಾಣ ಒರ್ಕೋಲ್ ಪೊರಜೆಗೆ ಬಗೆವೊಡೆದಿರ್ಕುಂ ನಟ್ಟುಗಿಯೆ ಗಣಪನಂತಭಪತಿ ಕುಳ್ಳಿರ್ಕುಂ: ಶಾಂತಿಪು, ೩. ೨೭)"
ಒರ್ಗು,"ಗುಂಪು (ಬೇಡರ ಒರ್ಗಿನಿಂ ನಗರಮದೊಂದು ಸಂದ ಪೆಸರಿಂದೆ ಪುಳಿಂದಪುರಂ: ರಾಜಶೇವಿ, ೫. ೨೮); ಸಂಬಂಧ (ಅಬ್ದರಾವದ ಒರ್ಗು ಒಡೆಯದೆ ಮೇಲೆ ಸೂಸುವ ಸುಲಾಜೆಗಳೊಳ್ ಸಱಯಾಗೆ ಬಂದು: ರಾಜಶೇವಿ, ೧೩. ೯೪)"
ಒರ್ಗುಡಿಸು,"ಓಲು, ಓರೆಯಾಗು (ಇಡಿದಿರೆ ರೋಮಕೂಪದೊಳಗೆ ಉರ್ಚಿದ ಸಾಲಸರಲ್ಗಳುಂ ತೆಱಂಬಿಡಿದಿರೆ ಬೆಟ್ಟು ಒರ್ಗುಡಿಸಿದಂತೆ ನೆಱಲ್ದಿರೆ .. .. ಬಿೞ್ದಂ ಏನೆಸೆದನೋ ಶರಶಯ್ಯೆಯೊಳ್ ಅಂದು ಸಿಂಧುಜಂ: ಪಂಪಭಾ, ೧೩, ೬೨); ಕುಸಿ (ಉರ್ವರೆಯೊರ್ಗುಡಿಸಿತ್ತು ಸಾಗರಂ ವೇಳೆಯಿನುರ್ಕಿ ಸೂಸಿದುದು ತೊಟ್ಟು ಕೞಲ್ದವು: ಅನಂತಪು, ೧೧. ೫೮)"
ಒರ್ಗೇಣ್,"ಒಂದು ಗೇಣು ಉದ್ದ (ಎರಡುಂ ಮಡಂಗಳೆಡೆ ನಾಲ್ವೆರಳ್ ಉಂಗುಷ್ಠಂಗಳೆರಡಱೆಡೆ ಒರ್ಗೇಣಾಗಿರೆ: ಸುಕುಮಾಚ, ೮. ೫೮)"
ಒರ್ಗೊಡೆ,"[ಒರ್ಗು+ಒಡೆ] ಚೆಲ್ಲಾಪಿಲ್ಲಿಯಾಗು (ನಡೆ ನಡೆ ಇದಿರ್ಚು ಇದಿರ್ಚಿ ಒರ್ಗೊಡೆಯದಿರ್: ರಾಜಶೇವಿ, ೫. ೧೨೧)"
ಒರ್ಚರ,"[ಒರ್+ಸರ] ಒಂದೆಳೆಯ ಸರ (ನುಣ್ಮುತ್ತಿನ ಒರ್ಚರಮಂ ಪೆರ್ಮೊಲೆ ಚುನ್ನವಾಡೆ: ಕಬ್ಬಿಗಕಾ, ೬೯)"
ಒರ್ಚವಡಿ,"ಒಂದು ಪದರ, ಒಳಗೊಂದು ಹೊರಗೊಂದು ಪದರವುಳ್ಳ (ಒಪ್ಪಿಸಿ ಮನಮಂ ಮಾನಿನಿಗೆ ಒಪ್ಪಿಸಿ ತನುವಂ ತಪಕ್ಕೆ ಮುನಿ ಮನಸಿಜನಿಂ ಸೊಪ್ಪಾಗಿರ್ದು ಒರ್ಚವಡಿಯ ಕುಪ್ಪಸಮಂ ಪೋಲ್ತು ಪೊಱಗೆ ನೇರಿದನಾದಂ: ಪಂಪರಾ, ೪. ೧೩)"
ಒರ್ಬಳಸು,"ಒಂದು ಸುತ್ತು (ವನದಹನಂ ವನಾಂತರಮಂ ಒರ್ಬಳಸಾಗಿರೆ ಮುತ್ತಿ ಸುತ್ತಿ ನಡುವಿರ್ದುಂ ಆ ಮರನನೞದುದು: ಆದಿಪು, ೯. ೫೯)"
ಒರ್ಬುಳಿ,"ಗುಂಪು, ರಾಶಿ (ಪುಣ್ಯತತಿಯೋ ಪ್ರಭೆಯ ಒರ್ಬುಳಿಯೋ .. .. ಶಿವಜ್ಞಾನಮೊ .. .. ಪೇಳೆನೆ ತಾಸವೀಥಿಯೊಪ್ಪುಗುಂ: ಗಿರಿಜಾಕ, ೧. ೫೯)"
ಒರ್ಬುಳಿಗೊಳ್,"ಒಟ್ಟುಗೂಡು (ಶಿವನ ಗುಣಂ ಪುರಾಂತಕನ ವಿಕ್ರಮಂ ಒಂದುಕಳಾಕಪರ್ದನ ಉತ್ಸವಂ .. .. ಒರ್ಬುಳಿಗೊಂಡು ಪುಟ್ಟಿದಂತೆವೊಳ್: ರಾಜಶೇವಿ, ೧. ೬೧)"
ಒರ್ಬುಳಿಸು,"ಒಟ್ಟುಗೂಡು (ಸರ್ವಬಲಂ ಒರ್ಬುಲಿಸಿ ಬೊಬ್ಬಿಟ್ಟು ಅಬ್ಬರಿಸಿ ಪರ್ಬಿ ಪರೆದು ಶರ್ವನ ಸಮಾಧಿಪರ್ವತಮನೊತ್ತರಿಸಿ: ಗಿರಿಜಾಕ, ೮. ೮೮)"
ಒರ್ಮಡಿ,"ಒಂದು ಸಲ (ಒರ್ಮಡಿಗಿರ್ಮಡಿ ಬಂದೊಡಂ ಸುಧಾರಸಮನೆ ತೀವಿದ ಒಳ್ರಸದ ಮಾವಿನ ಪಣ್ಗಳ್: ಜಗನ್ನಾವಿ, ೧೭. ೮೨)"
ಒರ್ಮನ,"ಒಂದೇ ಮನಸ್ಸು, ಏಕಾಗ್ರತೆ (ಶಿವನಿಳಯದ ಚೆಲ್ವಂ ನಿರೀಕ್ಷಿಸಲ್ ಒರ್ಮನದಿಂದ ಇೞದಂ: ಕುಸುಮಾಕಾ, ೧೧. ೧೮೪)"
ಒರ್ಮಾನಂಗಱೆವಾವು,"ಒಂದು ಮಾನ ಹಾಲು ಕರೆಯುವ ಹಸು (ಒರ್ಮಾನಂಗಱೆವಾವಿಂಗೆ ಒರ್ಮೆಯುಂ ಎಱಗುತ್ತುಮಿರದೆ ಕೊಡವಾಲ್ಗಱೆವಾ ಎಮೇಗೆಱಗುವುದು ಫಲಮೀಗುಂ: ಸಮಯಪ, ೯. ೭೦)"
ಒರ್ಮೆ,"ಒಂದು ಬಾರಿ (ಎಱಗಿಯುಂ ಒರ್ಮೆ ದಿವ್ಯಮುನಿಗಾರ್ತು ಉಪವಾಸಮನಿರ್ದು ಒರ್ಮೆ: ಪಂಪಭಾ, ೧. ೧೩೫)"
ಒರ್ಮೆ ನುಡಿ,"ಒಂದು ಬಾರಿ ಹೇಳು (ರಂಗತ್ತರಂಗ ವಾರ್ಧಿಚಯಂಗಳ್ ತಂತಮ್ಮ ಮೇರೆಯಂ ದಾಂಟುವೊಡಂ ಗಾಂಗೇಯನುಂ ಪ್ರತಿಜ್ಞಾಗಾಂಗೇಯನುಮೊರ್ಮೆ ನುಡಿದುದಂ ತಪ್ಪುವರೇ: ಪಂಪಭಾ, ೧. ೮೪)"
page,12
ಒರ್ಮೆಗೆ,"ಒಂದು ಸಲಕ್ಕೆ (ಅಸದಾಗ್ರಹಮಂ ಬಿಸುಡುವುದು ಒರ್ಮೆಗೆ ಮಱೆವುದೆನ್ನ ದುರ್ವಿಳಸನಮಂ: ಆದಿಪು, ೧೪. ೧೩೧)"
ಒರ್ಮೆಯುಂ,"ಒಂದೇ ಸಮನೆ (ಗಗನದೊಳ್ ಒರ್ಮೆಯುಂ ತೊಳಲುತ್ತಿರ್ಪ ವಿಯಚ್ಚರಸಂಕುಲಕ್ಕೆ ನೆಟ್ಟಗೆ ಪರಿಪಕ್ವಮಪ್ಪ ಫಲಸಾರಮನಿತ್ತು ನಿಜೋನ್ನತಿಕ್ಕೆಯಂ ಪೊಗಳಿಸಿಕೊಳ್ವೆಂ: ಶಾಂತೀಶ್ವಪು, ೧೦. ೯೧)"
ಒರ್ಮೆಯೆ,"ಒಟ್ಟಿಗೆ, ಒಂದೇ ಬಾರಿಗೆ (ಆ ಸತಿಯಿಕ್ಕಿದ ಕಣ್ಣ ನೀರ ಧಾರೆಗಳೊಳೆ ನಾಂದು ಎಲರ್ಚಿ ಪೊದಳ್ದು ಒರ್ಮೆಯೆ ಪಾಱದುವು ಉನ್ಮದಾಳಿಗಳ್: ಪಂಪಭಾ, ೫. ೧೦)"
ಒರ್ಮೊದಲ್,"ಒಂದೇ ಬಾರಿಗೆ (ತ್ರಿದಶೇಂದ್ರಾಮರರ್ ಕಳಕಳಪ್ರಧ್ವಾನದಿಂ ಶಾತಕುಂಭದ ಕುಂಭಂಗಳ ನೀರಂ ಒರ್ಮೊದಲೆ ಭೋರ್ಭೋರೆಂದು ಪೊಯ್ವಾಗಳ್: ಆದಿಪು: ೭. ೯೭); ಮೊದಲಿಗೇ (ಅನಂಗನಿರ್ದೆಡೆವೇೞ್ವವೊಲ್ ಒರ್ಮೊದಲೆ ಗೀತವಾದಿತರವಂ ಏವೇೞ್ವುದೊ ಸಭೆಯಂ ರಸದೊಳ್ ಪೂೞ್ದವೊಲೆಸೆದತ್ತು: ಆದಿಪು, ೯. ೧೪)"
ಒರ್ಮೊರ್ಮೆ,"ಒಂದೊಂದು ಬಾರಿ (ಕಡಕುಂ ಪೆಟ್ಟೆಯುಂ ಒತ್ತೆ ಮೆಲ್ಲಡಿಗಳಂ ಬಳ್ಕುತ್ತುಂ ಅಳ್ಕುತ್ತುಂ ಓರಡಿಗೆ ಒರ್ಮೊರ್ಮೆ ಕುಳುತ್ತುಂ ಏೞುತಿರೆ: ಪಂಪಭಾ, ೩. ೯)"
ಒರ್ಮೊೞ,"ಒಂದು ಮೊಳ [ಉದ್ದ] ಸೊಗಯಿಸುವುದು ನಿರ್ಮಳಮ ಒರ್ಮೊೞದ ಶರೀರಮುದಾರಂ: ಶಾಂತಿಪು, ೯. ೧೨೬)"
ಒರ್ವ,"ಒಬ್ಬ (ಒರ್ವ ಗೋವಳಂ ಅನಿಬರ ಸಾವುಮಂ ಕಂಡು: ಪಂಪಭಾ, ೮. ೯೫ ವ)"
ಒರ್ವಗಲ್,"ಒಂದು ಹಗಲು (ದಶಧರ್ಮಮಂ ಒರ್ವಗಲಪ್ಪೊಡಂ ತಪ್ಪಲೀಯದೆ: ಧರ್ಮಾಮೃ, ೧. ೧೩೪ ವ)"
ಒರ್ವೞ,"ಒಂದು ಕಡೆ (ಮುನ್ನೀರ ನೀರ ಒರ್ವೞಗೆ ತೆಗೆದೊಡಂ .. .. ತಾನೆ ಮೇಲ್ಗೈ ಎನಲೇಂ ಕೈಗೆಯ್ದುದೋ .. .. ಜೈನಧರ್ಮಂ: ಸಮಯಪ, ೧೫. ೮೨)"
ಒರ್ವಾಗ,"ಒಂದು ಭಾಗ, ಪಾಲು (ಏಗೆಯ್ದುಂ ಎನ್ನ ಧರೆಯ ಒರ್ವಾಗಮುಮಂ ನೀಮೆ ಬೆಸಸೆಯುಂ ಕುಡದೆ ಇನಿತಂ ಮೇಗಿಲ್ಲದೆ ನೆಗೞ್ದು ಅೞದಂ ನಾಗಧ್ವಜನಯ್ಯ ನೀಮದರ್ಕೆ ಅೞಲದಿರಿಂ; ಪಂಪಭಾ, ೧೪. ೬)"
ಒರ್ವುಳಿ,"ಒಗ್ಗೂಡುವುದು (ತಮ್ಮನಿಬರುಮಂ ಅಂದು ಒರ್ವುಳಿ ನೆರೆದು ಅತಿಲಲಿತದೋರ್ವೀಸುಖಮಂ ಉಣುತುಮಿರೆ ಪಲಕಾಲಂ: ಆದಿಪು, ೬. ೪)"
ಒರ್ವುಳಿಗೊಳ್,"ಒಟ್ಟಾಗು (ಸೈತು ಒರ್ವುೞಗೊಂಡು ಸಾರ್ದುದಿರದಾಗಳೆ ಸಿಂಹಬಳಂ ಅವನೀಶನಾ: ಕುಸುಮಕಾ, ೧೧. ೪೭)"
ಒರ್ವುೞ,"ಒಂದು ಜಾಗ (ಇರ್ವಿರ್ವರೆ ನವಮಾಸಾಂತದೊಳ್ ಒರ್ವುೞಯೊಳ್ ಅಮಳ್ಗಳಾಗಿ ಸಂಕ್ರಮಿಪರವರ್: ಶಾಂತಿಪು, ೬. ೧೦೫)"
ಒರ್ವೆಸರ್,"ಒಂದೇ ಹೆಸರು, ಅದೇ ಹೆಸರು (ಹತೋಶ್ವತ್ಥಾಮಾ ಎನೆ ನೃಪಂ ಅಶ್ವತ್ಥಾಮನೆ ಗೆತ್ತು ಒಣರ್ದಂ ಒವಜಂ ಒರ್ವೆಸರಿಭಮಂ: ಪಂಪಭಾ, ೧೨. ೨೭)"
ಒಱಗು,"ಮಲಗು (ಅಂತು ಶರಪಂಜರದೊಳ್ ಒಱಗಿಯುಂ ಒಡಲಿಂ ಪತ್ತುವಿಟ್ಟು ಪೋಪ ಜೀವಮಂ ಪೋಗಲೀಯದೆ: ಪಂಪಭಾ, ೧೧. ೪೭ ವ): ನಿದ್ದೆ ಹೋಗು (ಒಱಗು ಸುಪ್ತೌ: ಶಬ್ದಮದ, ಧಾ ೯೬)"
ಒಱಂಟ,"ಒರಟ, ಗಡುಸಾದವನು (ಆಗಳ್ ಅಂಗರಾಜಂಗೆ ಶಲ್ಯಂ ಕಿನಿಸಿ ಮುಳಿಸಿನೊಳೆ ಕಣ್ಗಾಣದ ಇಂತಪ್ಪ ಏಕಗ್ರಾಹಿಗಂ ಒಱಂಟಂಗಂ ರಥಮಂ ಎಸಗೆಂ ಎಂದು ವರೂಥದಿಂದ ಇೞದು ಪೋಗೆ: ಪಂಪಭಾ, ೧೨. ೨೦೫ ವ)"
ಒಱಂಟು,"ಮೊಂಡುತನ (ನೀನೆ ಜೆಟ್ಟಿಗನೈ ಮುನ್ನಿನ ಒಱಂಟುವೇಡ ಮಗನೇ ಕೈಕೊಳ್ ಧರಾಭಾರಮಂ: ಪಂಪಭಾ, ೧. ೮೧)"
ಒಱಂಟುತನ,"ಒರಟುತನ, ಬಿರುಸು (ನಿನ್ನ ಒರಂಟುತನಂ ಕೈಗೞವಾಯ್ತು ಅದಪ್ಪೊಡೆ ಮಹಾಭಾರಾವತಾರಂ ರಣೋದ್ಯತನಾಗು ಎಂಬುದಂ ಎಮ್ಮಂ ಅನ್ಯರವೊಲೇಂ ನೀಂ ಪ್ರಾರ್ಥಿಸಲ್ವೇೞ್ಪುದೇ: ಪಂಪಭಾ, ೧೦. ೧೦)"
ಒಱಂತೆ,"ಒರತೆ, ನೀರ ಬುಗ್ಗೆ (ದೂರ ಪೆರ್ಬಾವಿಯ ಒಱಂತೆ ತೋಡುವಿನೆಗಂ ತಳಕೋಡಿದುದಾ ನಿದಾಘದೊಳ್: ಸೂಕ್ತಿಸು, ೧೦. ೯೦)"
ಒಱತೆ,"ಚಿಲುಮೆ (ಮಿಱುಗುವ ಬೆಳತಿಗೆಗಣ್ಪೊಣರ್ ಒಱತೆಯ ಜಲದೊಳಗೆ ಪೊಳೆಯೆ: ಲೀಲಾವತಿ, ೬. ೪೩)"
page,13
ಒಱದೞ್ಕರ್ತು,"ಮುದ್ದಿನಿಂದ (ಬಾಲಾರ್ಕನಂ ಪೋಲ್ತು ಭಾಸುರತೇಜೋಧಿಕನಪ್ಪ ಬಾಳನಂ ಒಱಲ್ದೞ್ಕರ್ತು ನೋಡುತ್ತುಂ: ಆದಿಪು, ೭. ೪೪)"
ಒಱಲ್,"ಪ್ರೀತಿಸು (ಇಂದ್ರನರೇಂದ್ರವಂದ್ಯನಂ ಒಱಲ್ದು ಎತ್ತಾನುಮೋರೊರ್ಮೆ ಚಿಂತಿಸಿದೊಂಗಂ ಪವಣಿಲ್ಲ ಪುಣ್ಯಂ: ಆದಿಪು, ೧. ೩೭); ಸ್ನೇಹ ತೋರು (ಒಱಲ್ದು ಮಱುಗಿ ಕಾತರಿಸುತ್ತುಂ ಮನದೊಳ್ ಸೈರಿಸಲಾಱೆಂ: ಕವಿರಾಮಾ, ೨. ೮೩); ಕೂಗು (ಅವಿರಳಮಾಗೆ ಕಾಂತಮಣಿದರ್ಪಣಮಂ ಬೆಳಪಂದದಿಂ ಮಹಾಕವಿಗಳ್ ಒಱಲ್ದು ತಿರ್ದುಗೆ ವಚೋವನಿತಾಕಚಬಂಧಮಂ: ಮಲ್ಲಿನಾಪು, ೧. ೨೪)"
ಒಱಲ್ಚು,"ಧ್ವನಿಮಾಡು (ಮಣಿಕಂಠನಾದಂ ಒಱಲ್ಚೆ ಸೇಸೆಯಂ ತಳಿದರ್ ಅನಂಗಜಂಗಮಲತಾಲಲಿತಾಂಗಿಯರ್: ಪಂಪಭಾ, ೪. ೫೯)"
ಒಱಲ್ದಂ,"ಪ್ರೀತಿಸಿದವನು (ಒಱಲ್ದನೆಂದು ಕೂರ್ತಂ: ಶಬ್ದಮದ., ಪ್ರಸಾ, ೪೧)"
ಒಱವು,"ಊಟೆ, ಒರತೆ (ಮೇರುವ ಪೊಂ ಕಲ್ಪಾಂಘ್ರಿಪದ ಆರವೆ ರಸದ ಒಱವು ಪರುಸವೇದಿಯ ಕಣಿ ಭಂಡಾರದೊಳ್ ಉಂಟೆನೆ ಕುಡುವ ಅನಿವಾರಿತ ದಾನಕ್ಕೆ ಪೋಲ್ವರಾರ್ ಬದ್ದೆಗನಂ: ಪಂಪಭಾ, ೧. ೨೮)"
ಒಱವುಗಱೆ,"ಬುಗ್ಗೆಯಂತೆ ಚಿಮ್ಮು (ಭೂಗೆ ಒಲ್ದು ಒಱವುಗಱೆಯಲ್ ಆ ಗೋಸ್ತನಿ ನಾಮಂ .. .. ಸದ್ರಸಮನೆ ಸುರಿಯುತ್ತಿರ್ಪ ಪಣ್ಗೊಂಚಲಂ: ಕುಸುಮಾಕಾ, ೧. ೯೩)"
ಒಱವುದೋಡು,"ಒರತೆಯನ್ನು ತೋಡು (ಸುಧಾಂಬುಧಿ ದೊರೆಕೊಂಡೊಡೆ ಏಂ ಒಱವುದೋಡುವರೇ: ನೇಮಿನಾಪು, ೧. ೪೯)"
ಒಱೆ,"ಸ್ರವಿಸು (ಸೋಂಕಿನೊಳ್ ಒಱೆವ ಇಂದುಕಾಂತ ಮಣಿಪುತ್ರಿಕೆಯಂದದಿಂ ಒಪ್ಪಿ ತೋಱದಳ್: ಆದಿಪು, ೪. ೪೯); ಕತ್ತಿಯ ಕವಚ (ಪಿಡಿಕೆಯ್ ತೀವಿದ ಕೂರ್ಗಣೆ ಮಡಕಾಲ್ವರಂ ಅಲೆವ ಕಚ್ಚೆ ನಿಡಿಯಸಿಯ ಒಱೆ ಕರ್ಪಿಡಿದ ಪಣೆಕಟ್ಟು ಕೆಯ್ಪಡೆ ಬೆಡಂಗನೊಳಕೊಳೆ ಧನುರ್ಧರರ್ ಪೆಣೆದೆಚ್ಚರ್: ಪಂಪಭಾ, ೧೦. ೭೧)"
ಒಱೆಗಾಱ,"ಒಱೆಯನ್ನು ತಯಾರಿಸುವವನು (ವಾದಿ ವಾಗ್ಮಿ ಪಾಠಕ ಸುಭಟ ಶ್ರೇಣಿಗಳ ಒಱೆಗಾಱರ್ ಅವರ್ ಸಾಣೆಯಂ ಮೊದಲಾದ ಶಿಲ್ಪಿಗಳ್ ಪೊಱಮಟ್ಟರ್: ಸೂಕ್ತಿಸು, ೧೮. ೨೬)"
ಒಱೆದುರ್ಚು,"ಒಱೆ, ಸ್ರವಿಸು (ಮಹೋರಗನೆಯ್ದೆ ಪಲ್ಗಳರ್ದೊಡೆ ಕಿಡಿವೀೞೆ ನೆತ್ತರ್ ಒಱೆದುರ್ಚುಗೆ ಕೊಂಡುದು ತತ್ಪಪಸ್ವಿಯಂ: ಆದಿಪು, ೨. ೪೦)"
ಒಱೆಪು,"ಸ್ರವಿಸುವಿಕೆ (ನಿಚ್ಚಂ ಪಗಲ್ ಇನಕಾಂತದಕಿಚ್ಚಂ ಇರುಳ್ ಚಂದ್ರಕಾಂತದ ಒಱೆಪಮ ಪಡೆದು: ಅಜಿತಪು, ೯. ೨೨)"
ಒಱೆವಾಯ್,"ಜೊಲ್ಲು ಸುರಿಸುವ ಬಾಯಿ (ಪಱದಲೆ ಕುೞನೊಸಲ್ ಅೞಗಣ್ ಒಱೆವಾಯ್ ಹಪ್ಪಳಿಕೆ ಮೂಗು: ಯಶೋಧಚ, ೨. ೩೮)"
ಒಱೆವೋಗು,"ಸೋರಿಹೋಗು (ಮೇರೆಗೞದ ಬಱಕಾರ ಸೈರಣೆಯುಂ ಒಱೆವೋಗದಿರವು: ಅನಂತಪು, ೧೧. ೩೨ ವ)"
ಒಲವರ,"ಪ್ರೀತಿ, ಮೋಹ (ಎಲೆ ನೀನಾರ್ ಏಕಿಕ್ಕಿದೆ ಬಲೆಯಂ ಪೇೞಣ್ಣ ನಿನಗೆ ಮಾಂಸದೊಳಾದ ಒಂದು ಒಲವರಮೆ: ಕಾದಂಸಂ, ೮. ೨೯); ಪ್ರವೃತ್ತಿ, ಒಲವು (ಮೃಗದ ಒಲವರಮುಮಂ ಅರಸನ ಬಗೆಯುಮಂ ಅಱದು ಅಲಸದೆ ಎಳಸಿ ಓಲಗಿಸಲ್ ನೆಟ್ಟನೆ ಬಲ್ಲನುಳ್ಳೊಡೆ ಅವನಲ್ತೆ ಗುಣಾರ್ಣವ ಬೇಂಟೆಕಾಱಂ ಓಲಗಕಾಱಂ: ಪಂಪಭಾ, ೫. ೪೨); ಪಕ್ಷಪಾತ (ಒಲಿದಿದನೊರ್ವಳ್ಗಿತ್ತಂದು ಒಲವರಮಾಗಿರ್ಕುಮೆಂದು ಸೊಸೆವಿರ್ಗೆಲ್ಲಂ ಸಲೆ ಚಮ್ಮವಾವುಗೆಯ ಲಲನೆ ಮಹೋತ್ಸಾಹದಿಂದೆ ಮಾಡಿಸಿಕೊಟ್ಟಳ್: ಸುಕುಮಾಚ, ೧೦. ೧೨೦)"
ಒಲವರಂಗೊಳ್,"ಪಕ್ಷಪಾತ ಮಾಡು (ಒಲವರಂಗೊಳ್ ಸ್ವಪಕ್ಷಸ್ವೀಕಾರೇ: ಶಬ್ದಮದ, ಧಾ ೯೪೫)"
ಒಲವು,"ಪ್ರೀತಿ, ಮೋಹ (ಪಲವುಂ ದಿವಸಕ್ಕೆ ಕಂಡು ಒಗೆದ ಒಲವಿಂ ಬಿಗಿಯಪ್ಪಿದಳ್ ಮಹಾಶ್ವೇತೆಯಂ: ಕಾದಂಸಂ, ೫. ೨೩)"
ಒಲಿ,"ಒಲ್, ಆಸೆಪಡು (ಕುಲಮೆಂಬುದುಂಟೆ ಬೀರಮೆ ಕುಲಮಲ್ಲದೆ ಕುಲಮನಿಂತು ಪಿಕ್ಕದಿರಿಂ ನೀಂ ಒಲಿದಲ್ಲಿ ಪುಟ್ಟಿ ಬಳೆದಿರೊ ಕುಲಮಿರ್ದುದೆ ಕೊಡದೊಳಂ ಶರಸ್ತಂಬದೊಳಂ: ಪಂಪಭಾ, ೨. ೮೩)"
ಒಲೆ,"ತೊನೆದಾಡು (ಶ್ರೀರಮಣಿ ತೋರಮುತ್ತಿನ ಹಾರದೊಳ್ ಒಲೆದುಯ್ಯಲಾಡೆ ನಿತ್ಯವಸಂತಂ ಪೇರುರಮಾಗಿರೆ ತಾಳ್ದಿದರಾರೊ .. .. ನೀನಲ್ಲದವರ್: ಯಶೋಧಚ, ೩. ೧)"
ಒಲೆ,"ಅಡುಗೆ ಮಾಡುವ ಉರಿಯ ಸಾಧನ (ಒಲೆಯ ಕಿರ್ಚಿನ ಮೃದ್ಭಾಜನದ ಎಸರ ನಿರ ಬಾಣಸಿಗರ್ ಉರಿಪುವ ಗಾಳಿಯ ಸಮಯೋಗದೊಳ್ ಚೈತನ್ಯಮದೇಕೆ ಪುಟ್ಟದು: ಶಾಂತಿಪು, ೮. ೧೩೭ ವ)"
ಒಲೆಗಲ್,"ಒಲೆಗೆ ಇಟ್ಟ ಕಲ್ಲು (ಒಲೆಗಲ್ವೋಲ್ಕಾಯ್ದುವು ಎಂಟು ದಿಗಿಭದ ಬಿದುಗಳ್ ಕಾಯ್ದ ಕರ್ಬೊನ್ನ ಪೆರ್ಗಾವಲಿವೋಲಾಯ್ತು ನೆಲಂ: ಜಗನ್ನಾವಿ, ೧೭. ೭೩)"
page,14
ಒಲ್,"ಮೋಹಗೊಳ್ಳು, ಪ್ರೀತಿಸು (ಸುಯೋಧನನ ರಾಜ್ಯಮಂ ಒಲ್ವೊಡಂ ಶಲ್ಯನನೆ ಸಾರಥಿಮಾಡಿ ಕಾದುವುದು ಎಂದು ಪರಸಿ ಪೋಗೆಂಬುದುಂ: ಪಂಪಭಾ, ೧೨. ೫೯ ವ); ಸಮ್ಮತಿಸು (ಉದೀಚ್ಯದುರುವಿಶೇಷಣಯುತಮಪ್ಪುದಂ ಒಲ್ವರಿಂತು ಹೇಮಾಂಗದ ಲೀಲಾಂಬುಜ ವಿಚಿತ್ರ ಚಿತ್ರಾಧಿಕಮಂ: ಕವಿರಾಮಾ, ೨. ೮೧); ಬಯಸು (ಎರಡೞದೊಲ್ದು ನಿನ್ನೊಳೆರಡಂ ನುಡಿಯಲಾಗದೆನಗೆ: ಪಂಪಭಾ, ೩. ೧೪ ವ)"
ಒಲ್ದನಿಲ್ಲ,"ಇಷ್ಟಪಟ್ಟವನಾಗಲಿಲ್ಲ, ಇಷ್ಟಪಡಲಿಲ್ಲ (ನಲ್ಲಳ ರತಿಶ್ರಮವಿಶ್ಲಥಕೇಶಪಾಶದೊಳ್ ಸವಸವನಾಗಿ ತೋಱದಪುದು ಎಂಬುದೆ ಕಾರಣದಿಂದಂ ಗುಣಾರ್ಣವಂ ಇಡಲ್ ಒಲ್ದನಿಲ್ಲ: ಪಂಪಭಾ, ೫. ೫೧)"
ಒಲ್ಮೆ,"ಒಲುಮೆ, ಪ್ರೀತಿ (ಸೊಬಗಂ ಒಲ್ಮೆಯಂ ಧೈರ್ಯಮಂ: ವಡ್ಡಾರಾ, ಪು. ೩೦, ಸಾ. ೧೦)"
ಒಲ್ಲಂ,"(?ಒಲ್) ಪ್ರೀತಿಸನು (ಅಸಿಯಳಂ ಒಲ್ಗುಂ ಒಲ್ಲಂ ಅಣಂ ಎನ್ನದೆ ರೂಪನೆ ನೋಡಿ ಕೂಡಲಾಟಿಸಿ ಪರಿದೆಯ್ದಿ: ಪಂಪಭಾ, ೫. ೧೩)"
ಒಲ್ಲಣಿಗೆ,"ಒದ್ದೆಯಾದ ಬಟ್ಟೆ, ಸ್ನಾನವಸ್ತ್ರ (ಧರಾತಳಮಂ ಒಲ್ಲಣಿಗೆಯಂ ಪಿೞವಂತೆ ತಳಂ ಎಯ್ದೆ ಸುರುಳ್ವಿನಂ ಮುಯ್ಯೇೞು ಸೂೞ್ ಪಿೞದ ಸಾಹಸಮುಂ: ಪಂಪಭಾ, ೧೨. ೪೮ ವ)"
ಒಲ್ಲದೆ,"ಒಪ್ಪದೆ (ಒಲ್ಲದೆ ಉೞದು ಅಟ್ಟಿದೊಡೆ ಅಂದು ಕುಬೇರನಿತ್ತುದು: ಪಂಪಭಾ, ೪. ೮೬)"
ಒಲ್ಲನುಲಿ,"ಮೆಲ್ಲನೆ ಸದ್ದುಮಾಡು (ಸುರಾಸುರ ನಿಕುರುಂಬವು ಅಂಬರದೊಳೊಲ್ಲನುಲಿಯೆ: ಕರ್ಣನೇಮಿ, ೧೨. ೪೯ ವ); ಒಕ್ಕೊರಲಿನಿಂದ (ತನ್ನ ನನ್ನಿಯ ಕಲಿತನದ ಚಲದ ಚಾಗದ ನೆಲೆವೆತ್ತ ಪಲವುಂ ಗುಣಂಗಳನೆ ನೆಲನೆಲ್ಲಂ ಒಲ್ಲನುಲಿದು ಪೊಗೞೆ: ಕರ್ಣನೇಮಿ, ೧೧. ೧೫೦ ವ)"
ಒಲ್ಲನೆ,"ಮೆಲ್ಲನೆ, ನಿಧಾನವಾಗಿ (ಗೋಪಿಯರೆಲ್ಲಂ ಒಲ್ಲನುಲಿದು ಮಲೆದು ಬೆನ್ನಟ್ಟೆ ಕೃಷ್ಣನುಂ ಕಿಱನಗೆ ನಗುತ್ತುಂ: ನೇಮಿನಾಪು, ೭. ೮೬ ವ)"
ಒಲ್ಲಮೆ,"ಒಲುಮೆ (ಕೂರ್ಪರ ಒಲ್ಲಮೆಯಂತೆ ನಿದಿಗಂಡ ಬಡವನಂತೆ: ಧರ್ಮಾಮೃ, ೮. ೫೭ ವ)"
ಒವಜ,"[ಉಪಾಧ್ಯಾಯ] ಗುರು (ಈ ಕೂಸುಗಳ್ ಯೋಗ್ಯರಪ್ಪುದಂ ಇನ್ನೊಲ್ವೊಡೆ ಶಸ್ತ್ರವಿದ್ಯೆಗೆ ಒವಜಂ ನೀನಾಗು ಕುಂಭೋದ್ಭವಾ: ಪಂಪಭಾ, ೨. ೫೩)"
ಒವಜುಗೆಯ್,"ಪಾಠ ಹೇಳಿಕೊಡು (ಬವರದೊಳೇಂ ಬಲ್ಲಂ ಕರಂ ಒವಜುಗೆಯಲ್ ಪೆಱರ್ಗೆ ಕರಮೆ ತನಗೆ ಅಱೆಯಂ ಅದೆಂತುವೊ ನುಡಿ ತಪ್ಪದು ಕಮ್ಮಱಯೊವಜಂ ಬಿಲ್ಲೊವಜಂ ಎಂಬುದು ಮಾಡುವೆನೇ: ಪಂಪಭಾ, ೧೨. ೩)"
ಒಸಗೆ,"ಶುಭ, ಮಂಗಳಕಾರ್ಯ (ಖರಕರಸಮಪ್ರಭಂ ಚಕ್ರರತ್ನಮೊಡವುಟ್ಟೆ ಪುಟ್ಟಿದೆರಡು ಒಸಗೆಯೋಳಂ: ಆದಿಪು, ೩. ೨೭); ಸತ್ಕಾರ ಸಮಾರಂಭ (ಆರಾಧ್ಯ ಗೃಹಸ್ಥರಾದರೊಳಮಿನ್ನಾರ್ ತಕ್ಕರ್ ಆರೈವೆನೊಯ್ಯನೆ ಉಪಾಯಾಂತರದಿಂದಂ ಎಂದು ಒಸಗೆಯಂ ತದ್ವ್ಯಾಜದಿಂ ಮಾಡಿದಂ: ಆದಿಪು, ೧೫. ೬); [ಸಂತೋಷ (ಮಕ್ಕಳ್ ಒಸಗೆಯಂ ಈವುದು ನಿನ್ನೆಸಕದ ಮಸಕಮನೆ ಪೋಲ್ವ ಮಗನಂ ಮಘವಾ: ಪಂಪಭಾ, ೧. ೧೩೯); ಶುಭ ಸಂದೇಶ (ಧನಂಜಯನ ಬರವಿನ ಸಂತಸದೊಸಗೆ ಪಡೆಮಾತಂ ಮುಂದುವರಿದಱಪುವಂತೆ: ಪಂಪಭಾ, ೪. ೩೨ ವ); ಕಾಣಿಕೆ (ನಿನಗೆ ಒಸಗೆ ಇದೇನಂ ಕುಡುವುದೆಂದೊಡೆ ಎಂದಳ್ ಮಕ್ಕಳೊಸಗೆಯನೆನಗೀವುದು: ಪಂಪಭಾ, ೧. ೧೩೯)"
ಒಸಗೆಮರುಳ್ಗೊಳ್,"ಸಂತೋಷದಿಂದ ಹುಚ್ಚೇರು (ಪರಿಜನಮುಂ ಪುರಜನಮುಂ ಒಸಗೆಮರುಳ್ಗೊಂಡು ನಿರ್ಭರಕ್ರೀಡಾ ರಸಪರವಶರಾದಾಗಳ್: ಆದಿಪು, ೭. ೧೧೨ ವ)"
ಒಸಗೆವರ್,"ಮಂಗಳವುಂಟಾಗು (ಭುವನಕ್ಕೆಲ್ಲಂ ಒಸಗೆವರ್ಪ<ಂತೆ: ಬಂದ ವಸಂತದೊಳ್: ಪಂಪಭಾ, ೫. ೩೫ ವ)"
ಒಸಗೆವಱೆ,"ಮಂಗಳವಾದ್ಯ (ಅಮರರ್ ಒಸಗೆವಱೆ ಬಾಜಿಪಿನಂ: ಜಗನ್ನಾವಿ, ೩. ೬೯)"
ಒಸಗೆವಾತು,"ಸಂತೋಷ ಸಮಾಚಾರ (ಪಾಂಡವರಂ ಇಕ್ಕಿದ ಒಸಗೆವಾತುಗಳಂ ಈಗಳೆ ಕೇಳಿಸುವೆಂ ಎಂದು ಸರೋಜನಿಳಯೆ ಎನ್ನ ಬರ್ಪನ್ನಂ ಅರಸನಂ ಅಗಲದೆ ವಿಕಸಿತಶತಪತ್ರಾತಪತ್ರದ ತಣ್ಣೆೞಲುಮಂ ಕುಂದಲೀಯದಿರು ಎಂದು ನಿಯಮಿಸಿ: ಪಂಪಭಾ, ೧೩. ೧೦೫ ವ)"
ಒಸಡು,"ಹಲ್ಲುಗಳ ಆಧಾರದ ಮಾಂಸಖಂಡ (ಪಲ್ಲಿಂಗೆ ಪಾಲಂ ಬಿಟ್ಟೊಡೆ ಒಸಡೆಲ್ಲಮಂ ದೈವಂ ತಿಂದುದೆಂಬಂತೆ: ಧರ್ಮಾಮೃ, ೨. ೫೯ ವ)"
ಒಸರಾಱು,"ಹಸಿತನ ಆರಿಹೋಗು (ಸವನಿಸೆ ಹಮ್ಮದಂ ನಡುಪಕಾಲ್ ಬೆವರಂ ಬಿಡುತಿರ್ಪ ಗಲ್ಲಂ ಉಣ್ಮುವ ನವಿರ್ ಎಚ್ಚು ಪಾಯ್ವ ಕಡೆಗಣ್ ಒಸರಾಱುವ ಬಾಯ್ ಜಗೞ್ದು ತೋಱುವ ಪೊಱವಾಱೊಳುಚ್ಚಳಿಪ ತೆಳ್ವದಂ ಇರ್ವರೊಳೊಪ್ಪೆ ನೋಡಿದರ್ ತವಕಿಪ ಕಣ್ಮಲರ್ ಸುಸಿಲನೊಪ್ಪಿಸೆ ಕಾವನುಂ ಇಚ್ಚೆಗಾರ್ತಿಯುಂ: ಕಬ್ಬಿಗಕಾ, ೨೫೯)"
ಒಸರ್,"ಜಿನುಗು, ಸ್ರವಿಸು (ಎರಡುಂ ಬಂಚಂಗಳಿಂದ ಇಂಚರಂ ಒಸರ್ವಿನೆಗಂ ಕಿನ್ನರದ್ವಂದ್ವಂ ಒತ್ತುತ್ತಿರೆ .. .. ಕಾದಂಬರಿಯಂ ಅವನಿಪಂ ಕಂಡನಾಗಳ್: ಕಾದಂಸಂ, ೫. ೬೬); ಜಿನುಗುವುದು (ಆತಂಗೆ ಅಪರಾಜಿತನೆಂದಿಟ್ಟಮರ್ದಿನೊಸರಂ ಪೆಸರಂ: ನೇಮಿನಾಪು, ೨. ೨೮)"
ಒಸರ್ಚು,"ಜಿನುಗು (ಚಂದ್ರಕಾಂತಕಲಶಂಗಳಂ .. .. ಮುಖಚಂದ್ರಸ್ಮೇರ ಚಂದ್ರಿಕೆಯಿಂ ಒಸರ್ಚಿ: ಚಂದ್ರಪ್ರಪು, ೧೧. ೧೪೫ ವ)"
page,15
ಒಸರ್ತರ್,"ಒಸರ್ಚು (ರಸಮೊಸರ್ತಪ್ ಪಣ್ಗಳ್ ಸಮಂತಿಟ್ಟಳಮಪ್ಪ ಆಮ್ರಪ್ರತಾನಂ ಬನದೊಳವಿರಳಂ ಶೋಭಿಸುತಿರ್ಪುದೆತ್ತಂ: ಕುಸುಮಾಕಾ, ೧. ೮೯)"
ಒಸರ್ದಾಣ,"ನೀರುಕ್ಕುವ ಜಾಗ, ಒರತೆ (ಬೀಡೆವೋಗಿರ್ದ ತನ್ಣೀರೊಸೆರ್ದಾಣಂ ಬಾವಿಯಾದತ್ತು: ಜಗನ್ನಾವಿ, ೧೭. ೬೨)"
ಒಸೆ,"ಪ್ರೀತಿಸು (ಪೊಗೞ್ತೆಯನಾಂತಳ್ ಆವಳ್ ಆ ಸರಸತಿ ಕೂರ್‍ಮೆಯಿಂದ ಒಸೆದು ಮಾಡುಗೆ ಕಬ್ಬದ ಬರ್ದಿನೇೞ್ಗೆಯಂ: ಕಬ್ಬಿಗಕಾ, ೩); ಅನುಗ್ರಹಿಸು (ಬೀರವಟ್ಟಮಂ ಆನಿರೆ ನೀಂ ಈ ಸೂತಸುತಂಗೆ ಎಡೆಗೊಂಡು ಕೈವಾರದಿಂದ ಒಸೆದು ಇತ್ತೊಡಂ ಏನಾಯ್ತು: ಪಂಪಭಾ, ೧೨. ೪೩); ಹಿಗ್ಗು (ಸಹಜಭಕ್ತಿಯ ಭರದಿಂ ಸುರಪತಿಯ ಬೆಸೆದಿಂ ಒಸೆದಂ ಧನದಂ: ಆದಿಪು, ೭. ೩); ಪ್ರೀತಿಯಿಂದ (ಪುಟ್ಟುವುದುಂ ಧರ್ಮಮೊಡವುಟ್ಟಿದುದು ಈತನೊಳೆ ಧರ್ಮನಂಶದೊಳ್ ಈತಂ ಪುಟ್ಟಿದನೆಂದಾ ಶಿಶುಗೊಸೆದಿಟ್ಟುದು ಮುನಿಸಮಿತಿ ಧರ್ಮಸುತನೆನೆ ಪೆಸರಂ: ಪಂಪಭಾ, ೧. ೧೨೨); ಮೆಚ್ಚು (ಒಸೆದು ಅರ್ಜುನಂಗೆ ಮುಂ ಕಳಶಸಂಭವಂ ಮಾನ್ಯಪದವಿಯಂ ಮಾಡಿದೊಡಂ ಬೆಸುಗೆಗಿಡೆ ಪಾೞಗಿಡೆ ತನ್ನಸುವಂ ತೆಲ್ಲಟಿಗೆಗುಡುವ ತೆಱದೊಳ್ ಕೊಟ್ಟಂ: ಗದಾಯು, ೨. ೧೫)"
ಒಸೆಯಿಸು,"ಒಲಿಸಿಕೊ (ಜಲಕೇಳಿಯ ಬಿನದದೊಳೆ ಸತಿಯನವರೊಸೆಯಿಸಿದರ್: ಪುಷ್ಪದಂಪು, ೯. ೮೨); ಸಂತಸಗೊಳಿಸು (ಅವಿಭಕ್ತಸ್ನೇಹೆಯಂ ರೋಹಿಣಿಯಂ ಒಸೆಯಿಸಲ್ ಸೋಮಲೋಕಕ್ಕೆ .. .. ಎೞ್ತಂದು ರಾಜೇಂದ್ರಚಂದ್ರಂ: ಕಾದಂಸಂ, ೮. ೭೦)"
ಒಳಂ,"ಇದೆ (ಪ್ರಿಯಸತಿಯಾನನೇಂದುವೊಳಂ ಇಂದುವೊಳಂ ಬಿದಿ ಮುನ್ನಂ ಆವುದಂ ನಯದೊಳೆ ನೋಡಿ ಮಾಡಿದಂ: ಪಂಪಭಾ, ೪. ೭೦)"
ಒಳಕತ್ತರ,"ಮದ್ದಳೆ ಬಾರಿಸುವ ಒಂದು ರೀತಿ (ಅಳಗಂ ಸುಳಿಯಳಗಂ ಬೊಟ್ಟಳಂ ಕತ್ತರಮುಂ ಎಸೆವ ಪೊಱಕತ್ತರವಗ್ಗಳಿಸಿರೆ ನಾನಾ ಭೇದಂಗಳ ಪಹರಣಿ ತುಡುಕುಮೋಡಿಯಂ ಬಾಜಿಸಿದಂ: ಧರ್ಮಪ, ೨. ೨೩)"
ಒಳಕೊಂಡಿರ್,"ತನ್ನ ಪಾಡಿಗೆ ತಾನಿರು (ಏನನೆಂಬೆಂ ಅಂದೊಳಕೊಂಡಿರ್ಪುದಱಂದಂ ಆದುದೆನಗೀ ವಾಚಂಯಮಂ ಸಂಯಮಂ: ಆದಿಪು, ೩. ೪೧)"
ಒಳಕೊಳ್,"ಸೇರಿಸಿಕೊ (ಪೊನಲ್ಗಳ ಕೆಂಪು ಪಸುರ್ಪು ಕರ್ಪು ಬೆಳ್ಪು ಒಳಕೊಳೆ ಶಕ್ರಕಾರ್ಮುಕವಿಳಾಸಮಂ ಏನೆರ್ದೆಗೊಂಡು ಬೇಟದತ್ತಳಗಮಂ ಉಂಟುಮಾಡಿದುದೋ ಕಾಮನ ಕಾರ್ಮುಕದಂತೆ ಕಾರ್ಮುಕಂ: ಪಂಪಭಾ, ೭. ೨೫); ಸ್ವೀಕರಿಸು (ನೀಂ ತಲೆವೀಸದೆ ಉರ್ವರಾಶ್ರೀಯನಿದಾಗದೆನ್ನದೆ ಒಳಕೊಳ್: ಪಂಪಭಾ, ೧೪. ೧೭); ಜೊತೆಗೂಡು (ಇಷ್ಟರ್ ಬಾರಿಸಿದೊಡಂ ಮಾಣದೆ ದುಷ್ಟರನೊಳಕೊಂಡು ಕೆಟ್ಟರ ಕಥೆಗಳಂ ಪೇೞುಂ ಕೇಳಿಂ: ಪಂಚತಂತ್ರ, ೧೯೩ ವ); ಉಂಟಾಗು (ಒಳಕೊಂಡ ಪಂಚವಿಂಶತಿ ಮಳದಿಂದಂ ಪಿಂಗಿ: ತತ್ವರುಚಿಯಂ ತಾಳ್ದುಜ್ವಳಗುಣಗಣಂಗಳಿಂದಂ ಬೆಳಗುಗುಮೀ ತೆಱದೆ ನಿನ್ನ ದರ್ಶನರತ್ನಂ: ಸುಕುಮಾಚ, ೬. ೪೬); ಸಹಿಸಿಕೊ (ಬಂದು ನಲ್ಲಂ ಮುನಿಸನೊಳಕೊಂಡು ಮುಖಮಂ ಮುಗುಳ್ನಗೆವೆರಸು ನುಡಿದು ಗೆಂಟಾದಂ: ಆದಿಪು, ೧೨. ೨೯ ವ); ಹೊಂದು (ಶಾಂತರೂಪಂ ಬಿಟ್ಟು ಕ್ರೂರ ರೂಪಂ ಕೈಕೊಂಡು ನಗೆಯಂ ಬಿಟ್ಟು ಮುಳಿಸನೊಳಕೊಂಡು: ಧರ್ಮಾಮೃ, ೭. ೩೭ ವ)"
ಒಳಗಾಗು,"ಪಕ್ಕಾಗು (ವಿತ್ರಸ್ತಕರ್ಮರಿಪುವ ಜಗತ್ತ್ರಯದೀಪನ ಕಾಣ್ಕೆಗೊಳಗಾದುದು ಲೋಕತ್ರಯಂ: ಆದಿಪು, ೧. ೪೭); ಸಿಕ್ಕಿಹಾಕಿಕೊ (ಅವಚಱದೊಂದೆ ಪದ್ಮದೊಳೆ ನೇಲ್ದು ಒಳಗಾದ ಅಳಿಗೆ ಎಮ್ಮ ವೃತ್ತಿ ಸಂಭವಿಸದು: ಆದಿಪು, ೧೧. ೧೩೦)"
ಒಳಗು,"ಒಳಗಡೆ, ಮರ್ಮ, ಮನಸ್ಸು (ಒಗೆದ ಸುತಶೋಕದಿಂದ ಆವಗೆಯಂತೆ ಒಳಗು ಉರಿಯೆ ಭೋಂಕನೆ ಎರ್ದೆ ತೆಱೆಯಲ್ ಹಾ ಮಗನೇ ಎಂದು ಅಶ್ರುಜಲಾರ್ದ್ರಗಂಡಂ ಆ ಗಂಡಿನೊಡನೆ ಬಿಸುಟಂ ಬಿಲ್ಲಂ: ಪಂಪಭಾ, ೧೨. ೨೮)"
ಒಳಗುಮಾಡು,"ಸೇರಿಸಿಕೊ (ಸಲೆ ಪೂತ ಚೂತಲತೆಯಂ ಒಳಗುಮಾಡಿ ಬಳಸಿದ ಮಾಧವೀಲತೆಯ ಬಳ್ಳಿವಳ್ಳಿಯ ಬಳ್ಳಿಗಾವಣದ ಮುಂದೆ: ಆದಿಪು, ೧೧. ೭೩ ವ)"
ಒಳನ್,"ಇದ್ದಾನೆ (ದೇಹದೊಳಗೆ ಆತ್ಮನದೇಕಿಲ್ಲ ಕಿರುಡಂಗೆ ತೋಱದೊಡೆ ಇಲ್ಲಪ್ಪುದೇ ವಸ್ತು ಭೇದಿಪಂಗೆ ಆತ್ಮನೊಳಂ: ಯಶೋಧಚ, ೪. ೨೭)"
ಒಳಪುಗು,"ಒಳಹೊಗು (ಮುಗಿಲ ಬೆಳ್ಪೊಳಪೊಕ್ಕು ತಳ್ಪೊಯ್ಯೆ ಬಳ್ವಳ ನೀಳ್ದಿರ್ದ ದಿಶಾಳಿ: ಪಂಪಭಾ, ೭. ೭೧)"
ಒಳಪೊಯ್,"ವಶಪಡಿಸಿಕೊ, ಒಳಗೆ ಹಾಕಿಕೊ (ಒಳಪೊಯ್ಯಲ್ ನಿನ್ನನಾ ಕನ್ನೆಯ ತುಱುಗೆಮೆಗಳ್: ಆದಿಪು, ೪. ೨೧)"
ಒಳರೆನಿಸೆಂ,"ಇದ್ದಾರೆ ಎನ್ನಿಸೆನು, ಎಂದರೆ ಉಳಿಸುವುದಿಲ್ಲ (ಮುಳಿದಿಂತು ಬೆಸಸೆ ನಿಮ್ಮಡಿಯೊಳೆ ಮಾರ್ಕೊಂಡು ಎಂತು ನುಡಿವೆಂ ಉಸಿರೆಂ ನಿಮ್ಮಂ ಮುಳಿಯಿಸಿದ ಸುರಾಸುರರುಮಂ ಒಳರೆನಿಸೆಂ: ಪಂಪಭಾ, ೧೨. ೧೩೧)"
ಒಳರೇ,"ಇದ್ದಾರೆಯೇ, ಇಲ್ಲ (ದಿವಿಜರ್ ವಾಯುಪಥದೊಳ್ ಶಿತಾಸ್ತ್ರಂಗಳಂ ಪೊಂಕಂಗಿಡಿಸೆ ಸುಗಿದಂ ಭಾರ್ಗವಂ ಇದೇಂ ಪ್ರತಿಜ್ಞಾಗಾಂಗೇಯಂಗೆ ಅದಿರದೆ ಇದಿರ್ ನಿಲ್ವನ್ನರೊಳರೇ: ಪಂಪಭಾ, ೧. ೮೦)"
ಒಳರ್,"ಇದ್ದಾರೆ (ನೀನುಳ್ಳೊಡೆ ಎಲ್ಲರುಂ ಒಳರ್ ಎಮಗೆ ಏನುಂ ಅೞಲ್ ಮನದೊಳಿಲ್ಲ: ಪಂಪಭಾ, ೧೩. ೧೧)"
ಒಳಱು,"ಕಿರಿಚು, ಅರಚು (ಉರಿ ಕೊಳೆ ದೆಸೆಗಾಣದೆ ದೆಸೆವರಿವರಿದು ಕುಜಂಗಳಂ ಪಡಲ್ವಡಿಸಿ ಭಯಂಬೆರಸು ಒಳಱೆ ನೆಗೆದುದಾ ವನ ಕರಿ ಶರಭ ಕಿಶೋರಕಂಠಗರ್ಜನೆ ಬನದೊಳ್: ಪಂಪಭಾ, ೫. ೯೧)"
ಒಳವಗೆ,"ಒಳಗಿನ ಶತ್ರು, ಅರಿಷಡ್ವರ್ಗ (ಓಲವಗೆಗಳಂ ಆಱುಮಂ ಅದಿರ್ಪಿದೈ ದೇವ ಮಗುೞ್ದುಂ ಅವು ಕೂಡದವೋಲ್: ಲೀಲಾವತಿ, ೪. ೪೪)"
ಒಳವು,"[?ಉಳ್] ಉಂಟು, ಇವೆ (ಇನಿತಾನುಂ ಮತ್ತಮೊಳವು ಶೈವಾಗಮದೊಳ್: ಸಮಯಪ, ೧೦. ೮೧)"
page,16
ಒಳವೊಗು,"ಒಳಪುಗು (ಸುಯೋಧನಂ ಎನಗೆ ಒಳ್ಳಿಕೆಯ್ದ ಕೃತಮಂ ಪೆಱಗಿಕ್ಕಿ ನೆಗೞ್ತೆ ಮಾಸೆ ನಣ್ಪಿನ ನೆವದಿಂದೆ ಪಾಂಡವರಂ ಆಂ ಒಳವೊಕ್ಕಡೆ ನೀಮೆ ಪೇಸಿರೇ: ಪಂಪಭಾ, ೯. ೬೮)"
ಒಳಸಾರ್,"ಒಳಪೊಗು (ಆಕುಳವ್ಯಾಕುಳರಾಗಿ ನಾಣ್ಚಿ ಜಗುೞರ್ವರುಂ ಅಂದು ಒಳಸಾರ್ದು ಪೋಪುದುಂ: ಆದಿಪು, ೩. ೮೯)"
ಒಳಸೋರ್,"ಕೈವಶವಾಗು; ಹಿಂಜರಿ (ಎಂತು ಇದಿರಾಂತೆ ಅಂತೆ ಕಲಿಯಾಗು ಒಳಸೋರದಿರ್ ಎಂದು ಭೀಮಂ ಓರಂತೆ ಕನಲ್ದು ತಿಣ್ಣಂ ಇಸೆ: ಪಂಪಭಾ, ೧೦. ೯೮); ಜಾರು, ಕುಂದು (ನೆಚ್ಚಿನ ಎಲರ್ ಒಯ್ಯನೆ ಜಾಱದೆ ಬಂದ ಮಾವು ಬೀತು ಒಱಗದೆ ಗಂಡುಗೋಗಿಲೆಯ ಸೊರ್ಕು ಒಳಸೋಱದೆ ಸೈತೆ ಪೋಕುಮೇ: ಕಬ್ಬಿಗಕಾ, ೧೮೧); ಮರೆಯಾಗು, ಅಡಗು (ಕುಱವಿಂಡನೆಯ್ದಿ ಮೆಯ್ವಸಂ ಒಳಸೋರ್ವಿನಂ ಪಿಡಿದು ಗುಕ್ಕಿಸಲಾಱಳೆ: ಸಮಯಪ, ೯. ೧೧೩)"
ಒಳೆಂ,"ಇದ್ದೇವೆ (ಇಱವೊಡೆ ನೆರವು ಒಳೆಂ ಇನಿಬರುಂ ಇಱ ಕಲಹಮಪಾಯಬಹುಳಂ ನಯದತ್ತೆಱಗುವೊಡೆ ಸಂಧಿ ಹರಿಗನೆಳುಱುಗುಂ: ಪಂಪಭಾ, ೧೩. ೨೩)"
ಒಳ್ಕ,"ಸುರತಕ್ರೀಡೆ (ಮಸೆವುದು ಮಾಸಲಿರ್ದ ಪೞವೇಟಮಂ ಇಚ್ಛೆಯ ಬಿಚ್ಚತಿಕ್ಕೆಯಂ ಪೊಸೆಯಿಪುದು ಒಳ್ಕಮಂ ನಡೆಪುತಿರ್ಪುದು ಧಾತುವಂ ಒಳ್ಳಿತೆಯ್ದೆ ಪಾಟಿಸುವುದು ಕೂಟದೊಳ್ ಕುಶಲನಪ್ಪುದು: ಶಾಂತಿಪು, ೮. ೯೧)"
ಒಳ್ಗಲಿ,"[ಒಳ್+ಕಲಿ] ಒಳ್ಳೆಯ ಶೂರ (ಕಲಿಯನೆ ಪಂದೆ ಮಾೞ್ಪ ಒಳ್ಗಲಿಯಂ ಕಡುವಂದೆ ಮಾೞ್ಪ ತಕ್ಕನಂ ಪೊಲೆಯನೆ ಮಾೞ್ಪ ಮುಂ ಪೊಲೆಯನಂ ನೆಱೆ ತಕ್ಕನೆ ಮಾೞ್ಪ: ಪಂಪಭಾ, ೧೨. ೯೨)"
ಒಳ್ಗುಡಿ,"ಒಳ್ಳೆಯ ಬಾವುಟ (ಓಳಿದೋರಣಮಾಯ್ತು ಹಾರದ ಪಚ್ಚೆಸಾರದ ಮಾಲೆ ಸೌಧಾಳಿಯ ಒಳ್ಗುಡಿಯಾಯ್ತು ಚೀನದ ಸೂಯಿಯಾಣದ ಬಟ್ಟೆ: ಪಂಪಭಾ, ೧೪. ೧೫)"
ಒಳ್ಗುರುಳ್,"ಮಟ್ಟಸವಾದ ಕೂದಲು (ಮಂದರೋಪವನಸಂಭವಂ ನಯದಿನಾಡಿಸಿತ್ತಾಗಳ್ ಅಪ್ಸರಃಪ್ರಕರದ ಒಳ್ಗುರುಳ್ಗಳನದೊಂದು ಮಂದಾನಿಳಂ: ಪಂಪಭಾ, ೧೪. ೧೫)"
ಒಳ್ಗುಲ,"[ಒಳ್+ಕುಲ] ಸತ್ಕುಲ, ಒಳ್ಳೆಯ ವಂಶದಲ್ಲಿ ಹುಟ್ಟಿದ (ಶಂಖದೊಳ್ ಪಾಲೆಱೆದಂತಿರೆ ಮಲಿನಮಿಲ್ಲದ ಒಳ್ಗುಲದ ಅರಸುಗಳಿರೆ ನೀನುಂ ಅಗ್ರಪೂಜೆಯಂ ಆಂಪಾ: ಪಂಪಭಾ, ೬. ೫೦)"
ಒಳ್ದೊಡೆ,"ಒಳ ತೊಡೆ (ಒಡ್ಡಿದ ಪೆರ್ಮೊಲೆ ತೆಳ್ವಸಿಱ್ ಕರಂ ನೆಱೆದ ನಿತಂಬ ಇಂಬುವಡೆದ ಒಳ್ದೊಡೆ ನೆಕ್ಕರವದ್ದೆ ತಾನೆ ಪೋ ಕಿಱುದೊಡೆ ಎಂದು ಧಾತ್ರಿ ಪೊಗೞ್ಗುಂ: ಪಂಪಭಾ, ೧. ೧೦೮)"
ಒಳ್ನುಡಿ,"ಒಳ್ಳೆಯ ಮಾತು (ಒಳ್ನುಡಿಗೇಳ್ದೊಡಂ ಇಂಪನಾಳ್ದ ಗೇಯಂ ಕಿವಿವೊಕ್ಕೊಡಂ .. .. ನೆನೆವುದೆನ್ನ ಮನಂ ಬನವಾಸಿ ದೇಶಮಂ: ಪಂಪಭಾ, ೪. ೩೦)"
ಒಳ್ನುಡಿಕಾಱ,"ಒಳ್ಳೆಯ ಮಾತುಗಾರ (ಕಾಱಕ್ಕೆ: ನಡೆವಳಿಕಾಱಂ ನೀಱಂ ಪಗೆಕಾಱಂ ಪಾಟಕಾಱಂ ಒಳ್ನುಡಿಕಾಱಂ: ಶಬ್ದಮದ, ೨೧೦ ಪ್ರ ೧)"
ಒಳ್ಪನಾಳ್,"ಒಳ್ಳೆಯತನ ಅಥವಾ ಸೊಗಸನ್ನು ಹೊಂದು (ಅಪೂರ್ವ ಶುಭಲಕ್ಷಣ ದೇಹದೊಳ್ಪನಾಳ್ದು ಸಂದ ಅಹಿಕಟಕ ಪ್ರಸಾದದೆ ಮನೋಜನುಮಂ ಗೆಲೆವಂದನಾಗಳುಂ: ಪಂಪಭಾ, ೧. ೪)"
ಒಳ್ಪು,"ಒಳ್ಳೆಯದು (ವಂಚನೆಯೆಲ್ಲಿಯುಂ ಒಳ್ಪು ಮಾಡದು ಕಡೆಯೊಳ್: ಯಶೋಧಚ, ೩. ೧೧); ಚೆಲುವು (ಪಿಡಿದೆಡಗಯ್ಯ ಚಾಮರದದಕ್ಷಿಣಹಸ್ತದ ಪದ್ಮದ ಒಳ್ಪು ಒಡಂ ಬಡೆ: ಪಂಪಭಾ, ೩. ೯೯); ಒಳಿತು (ಅವನೀನಾಥನ ಗೆಯ್ದ ಪೊಲ್ಲಮೆಗಂ ಎನ್ನ ಒಳ್ಪಿಂಗಂ ಇಂ ಸಕ್ಕಿಯಾಗಿ ಅವಂ ಈವಂತುಟಂ ಅದಂ ಬಲ್ಲಂತು ಕಾಲ್ಗುತ್ತಿ ನೋಡು: ಪಂಪಭಾ, ೯. ೨೬); ಸಾರ, ತಿರುಳು (ಕನ್ನಡದೊಳಿನ ನುಡಿಯಂ ಮುನ್ನಿದಱೊಳೆ ನೋಡಿ ತಿಳಿದುಕೊಳ್ವುದು ಚದುರಂ: ಕಬ್ಬಿಗಕಾ, ೭); ಮೇಲ್ಮೆ (ಚಕ್ರವರ್ತಿಯುಮಂ ಪೆರ್ಚಿಸಿದೊಳ್ಪು ನಿನ್ನೊಳೆಸೆಗುಂ ಶ್ರೀದಾನಚಿಂತಾಮನೀ: ಅಜಿತಪು, ೧೨. ೧೧)"
ಒಳ್ಪುಗೊಳ್,"ಒಪ್ಪಿಕೊ (ಅನ್ನೆಗಂ ಮುನ್ನಮೆ ರಾಜ್ಯಮಂ ಒಳ್ಪುಗೊಳ್ಗೆ ಬೞಕ್ಕೆ ಕಳಿಪುವೆನೆನೆ: ಕರ್ಣನೇಮಿ, ೪. ೧೧೩ ವ)"
ಒಳ್ಮೊಗ,"ಚೆಲುವಾದ ಮುಖ (ಸೊಗಯಿಸಿ ಬಂದ ಮಾಮರನೆ ತಳ್ತ ಎಲೆವಳ್ಳಿಯೆ ಪೂತ ಜಾತಿಸಂಪಗೆಯೆ ಕುಕಿಲ್ವ ಕೋಗಿಲೆಯೆ ಪಾಡುವ ತುಂಬಿಯೆ ನಲ್ಲರ ಒಳ್ಮೊಗಂ ನಗೆಮೊಗದೊಳ್ ಪಳಂಚಲೆಯೆ ಕೂಡುವ ನಲ್ಲರೆ ನೋೞ್ಪೊಡೆ: ಪಂಪಭಾ, ೪. ೨೮)"
ಒಳ್ವರಕೆ,"[ಒಳ್+ಪರಕೆ] ಒಳ್ಳೆಯ ಆಶೀರ್ವಾದ (ರಜಂಬೊರೆದಳಿಮಾಲೆ ಮಾಲೆಯನೆ ಪೋಲೆ ಪಯೋಜಜ ಪಾರ್ವತೀಶರ ಒಳ್ವರಕೆಯನಾಂತು: ಪಂಪಭಾ, ೧೨. ೨೨೧)"
ಒಳ್ವರಿಜು,"[ಒಳ್+ಪರಿಜು] ಒಳ್ಳೆಯ ಆಕಾರ, ಸುಂದರ ದೇಹ (ಬಾನ್ನವಿರಂ ಒಳ್ವರಿಜಂ ತಳೆದೊಪ್ಪಿ ತೋಱದಂ: ಶಬರಶಂ, ೫. ೯)"
ಒಳ್ವಾತು,"ಒಳ್ಳೆಯ ಮಾತು (ಅಕ್ಕರಗೊಟ್ಟಿಯುಂ ಚದುರರ ಒಳ್ವಾತುಂ ಕುಳಿರ್ ಕೋೞ್ಪ ಜೊಂಪಮುಂ ಏವೇೞ್ಪುದನುಳ್ಳ ಮೆಯ್ಸುಕಮುಂ: ಪಂಪಭಾ, ೪. ೩೧)"
ಒಳ್ವೆಂಡಿರ್,"ಸುಂದರ ಹೆಣ್ಣು (ಕುಡುಮಿಂಚಂ ಮಸೆದನ್ನರಪ್ಪ ಪಲರ್ ಒಳ್ವೆಂಡಿರ್ ಮನಂಗೊಂಡು ಬಂದೊಡಮಾ ರಾಜಕುಮಾರನೊಲ್ಲದೆ: ಆದಿಪು, ೩. ೧೨)"
page,17
ಒಳ್ವೆಸ,"ಚೆನ್ನಾದ ಸೇವೆ (ಪತ್ತಿದಂಗನೆಯರ ಒಳ್ವೆಸಕೆಯ್ವ ಅಮರೇಂದ್ರ ರಾಗಸಂಪತ್ತು ಮನಂಗೊಳುತ್ತುಮಿರೆ: ಆದಿಪು, ೮. ೬೧)"
ಒಳ್ವೊಕ್ಕು ನಿಲ್,"ಬಲವಾದ ಆಶ್ರಯ ಪಡೆದಿರು (ಇದಿರೊಳ್ ನಿಂದೊಡೆ ವಜ್ರಿ ಸೈರಿಸಂ ಇರಲ್ವೇಡ ಎಮ್ಮ ಒಳ್ವೊಕ್ಕು ನಿಲ್ ನೀನೆಂದು ಕಡಂಗಿ ಕಾಲ್ವಿಡಿವವೊಲ್: ಪಂಪಭಾ, ೪. ೨೪)"
ಒಳ್ಳಕ್ಕರಿಗ,"ಶ್ರೇಷ್ಠ ವಿದ್ವಾಂಸ (ಭಾವುಕರ್ ಏಕಱದು ಮಾಣರ್ ಒಳ್ಳಕ್ಕರಿಗರ್: ಸಮಯಪ, ೯. ೭೪)"
ಒಳ್ಳನುರಿ,"[ಗಾಯ] ಭಗಭಗ ಉರಿ (ಒಳ್ಳನುರಿವ ಪುಣ್ಗಳೊಳ್ ಕ್ಷಾರವಾರಿಗಳನೆಱೆದೊರಸಿ ಕರ್ಚುವರುಂ: ಆದಿಪು, ೫. ೮೫ ವ)"
ಒಳ್ಳನೆ,"ಸುಮ್ಮನೆ (ಒಳ್ಳನುರಿವ ಪುಣ್ಗಳೊಳ್ ಕ್ಷಾರವಾರಿಗಳಂ ಎಱೆದೊರಸಿ ಕರ್ಚುವರುಂ: ಆದಿಪು, ೫. ೮೫ ವ)"
ಒಳ್ಳರ್ಚನೆ,"ಉತ್ತಮ ಪೂಜಾಸಾಮಗ್ರಿ (ಕೂಸಿಂಗೆ ಕುತ್ತವಾದೊಡೆ ದೇಶದ ಬಳರಿಯರ್ಗೆ ಕುಡುವರ್ ಒಳ್ಳರ್ಚನೆಯಂ: ಸಮಯಪ, ೫. ೯೯)"
ಒಳ್ಳಲಗು,"ಹರಿತವಾದ ತುದಿ (ಅಣ್ಮು ಅಣ್ಮು ಎಂದು ಒಳ್ಳಲಗಿನ ಶರತತಿಯಿಂ ಕೊಳ್ಳ ಕೊಳ ಎಂದು ಅಂಗರಾಜಂ ಅಸುರನಂ ಎಚ್ಚಂ: ಪಂಪಭಾ, ೧೨. ೧೨)"
ಒಳ್ಳಾನೆ,"ಒಳ್ಳೆಯ ಆನೆ (ಪಟ್ಟಂಗಟ್ಟಿದ ಇಳಾಧಿನಾಥರೆ ಪಯಿಂಛಾಸಿರ್ವರ್ ಒಳ್ಳಾನೆಗಳ್ ಪಟ್ಟಂಗಟ್ಟಿದುವು ಒಂದು ಲಕ್ಕ ತುರಗಂ ಪತ್ತೆಂಟು ಲಕ್ಕಂ: ಪಂಪಭಾ, ೧೦. ೧೧೭)"
ಒಳ್ಳಾರ,"ಒಳ್ಳೆಯ ಮಾಲೆ (ಚಂಪಕದ ಒಳ್ಳಾರಂಗಳಂತೆ ದೀಪಿಕಾಸಹಸ್ರಂಗಳ್ .. .. ಮಾರ್ಪೊಳೆಯುಂ: ಕಾದಂಬ, ೩. ೫೧ ವ)"
ಒಳ್ಳಾಳ್,"ಒಳ್ಳೆಯ ಶೂರ (ಕಿರಾತರಾಜರ್ ತಮ್ಮ ಉಳ್ಳಾಳುಮಂ ಉರ್ಕಾಳುಮಂ ಒಳ್ಳಾಳುಮಂ ಒಡಗೊಂಡು ಬಂದು ತಾಗಿದರಾಗಳ್: ಜೀವಸಂ, ೩. ೪೦"
ಒಳ್ಳಿಕೆಯ್,"ಒಳಿತನ್ನು ಮಾಡು (ಘೋರವೀರ ತಪಮೆಂಬಿನಂ ನೆಗೞ್ದು ತತ್ಸಚಿವೋತ್ತಮಂ ಒಳ್ಳಿಕೆಯ್ದಂ: ಆದಿಪು, ೨. ೬೧)"
ಒಳ್ಳಿದ,"ಒಳ್ಳೆಯವನು (ಮದೆವಳಂ ಪೋಗಲ್ವೇೞ್ದು ಪೂಜಿಸಿ ಕೞಪಿದೊಡೆ ಆಕೆಯುಂ ತನ್ನ ಮನೆಗೆ ಪೋದಳ್ ಇಂತು ಅವರ್ ಒಳ್ಳಿದರಾದರ್: ವಡ್ಡಾರಾ, ಪು ೧೭, ಸಾ ೬)"
ಒಳ್ಳೆ,"ವಿಷವಿಲ್ಲದ ಹಾವು (ಪಡೆವಳ್ಳಂ ಗಡಂ ಆ ಬಲಕ್ಕೆ ದಲೆ ದೃಷ್ಟದ್ಯುಮ್ನನೆಂಬ ಒಳ್ಳೆ ಆ ಪಡೆಯೊಳ್ ಗಂಡನುಂ ಆ ಮೊಲಂ ದ್ರುಪದನುಂ ಪೇರೊಟ್ಟೆ ಆ ಮತ್ಸ್ಯನುಂ ಗಡಂ: ಪಂಪಭಾ, ೧೦. ೪)"
ಒೞ್ಕು,"ಪ್ರವಹಿಸು, ಹರಿದು ಹೋಗು (ಜಲಜಲನೆ ಒೞ್ಕುತಿರ್ಪ ಪರಿಕಾಲ್ ಪರಿಕಾಲೊಳ್ ಅಳುರ್ಕೆಗೊಂಡ ನೈದಿಲ ಪೂ .. .. ಸಿರಿ ನೋಡುಗುಮಾ ವನಾಂತರಾಳದೊಳ್: ಪಂಪಭಾ, ೧. ೫೨)"
ಒೞ್ಕುಡಿಯದ,"[ಒೞ್ಕು+ಉಡಿಯದ] ನಿಲ್ಲದ (ಬಿಡದೆ ಅೞಲ್ವ ಬಂಧುಜನದ ಒೞ್ಕುಡಿಯದ ಕಣ್ಣೀರ ಪೂರಂ ಆ ಪ್ರೇತಮಂ ಓಗಡಿಸದೆ ಸುಡುವುದು ಗಡಂ ಇನ್ನುಡುಗುವುದೀ ಶೋಕಮಂ ಸರೋಜದಳಾಯತಾಕ್ಷೀ: ಪಂಪಭಾ, ೨. ೨೮)"
ಒೞ್ಕುಡಿವೋಗು,"[ಒೞ್ಕು+ಉಡಿ+ಪೋಗು] ಪ್ರವಾಹ ನಿಲ್ಲು (ಸಮಸಂದ ಅೞ್ಕಱ್ ಅಲಂಪನೀಯೆ ಶಯನಂ ಘರ್ಮಾಂಬುವಿಂ ನಾನೆ ಮುನ್ನಮೆ ನಾಣೊೞ್ಕುಡಿವೋಗಿ ಸೂಸುವ ಪದಂ ಗಂಗಾಂಬುವಂ ಪೋಲೆ: ಪಂಪಭಾ, ೪. ೧೦೯)"
ಒೞ್ಗು,"ಗುಂಪು ಸೇರು (ಒೞ್ಗು ಸಮ್ಮೇಲನೇ: ಶಬ್ದಮದ, ಧಾ ೯೭)"
page,18
page,19
page,20
page,21
page,22
page,23
page,24
page,25
page,26
page,27
page,28
page,29
page,30
page,31
page,32
page,33
page,34
page,35
page,36
